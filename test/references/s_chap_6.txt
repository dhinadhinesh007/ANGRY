औद्योगिक पूँजीवाद का उदय, दुनिया के बहुत बड़े भाग पर
औपनिवेशिक शासन की स्थापना और लोकतांत्रिक आदर्शों का विकास, इन
तीन ऐतिहासिक प्रक्रियाओं ने आधुनिक शहरों की शक्‍ल-सूरत तय करने में
निर्णायक भूमिका निभायी है।

राजनीतिक सत्ता, प्रशासकीय नेटवर्क , व्यापार और उद्योग, धार्मिक संस्थानों
ओर बौद्धिक गतिविधियों के केंद्र आमतौर पर शहर ही होते थे।


लंदन की गोदी के अलावा मुख्य रूप से पाँच तरह के बड़े उद्योगों में बहुत
सारे लोगों को काम मिला हुआ था। ये उद्योग थे : परिधान और जूता उद्योग
लकड़ी व फ़र्नीचर उद्योग, धातु एवं इंजीनियरिंग उद्योग, छपाई ओर स्टेशनरी
उद्योग तथा शल्य चिकित्सा उपकरण व घड़ी जैसे सटीक माप वाले उत्पादों
ओर क़ीमती धातुओं की चीज़ें बनाने वाले उद्योग। पहले विश्वयुद्ध (1914-18)
के दौरान लंदन में मोटरकार और बिजली के उपकरणों का भी उत्पादन होने
लगा ओर विशाल कारखानों की संख्या बढ़ते-बढ़ते इतनी हो गई कि शहर की
तीन चोथाई नौकररियाँ इन्हीं कारखानों में सिमट गईं।

जैसे-जैसे लंदन बढ़ा, वहाँ अपराध भी बढ़ने लगे। कहते हैं कि 1870 के दशक
में लंदन में कम से कम बीस हज़ार अपराधी रहते थे।

अठारहवीं सदी के आखिर में और उनन्‍नीसवीं सदी के शुरुआती दशकों में
फ़ैक्ट्रियों में बहुत सारी औरतें भी काम करती थीं। जैसे-जैसे तकनीक में सुधार
आया, कारखानों में औरतों की नौकरियाँ छिनने लगीं और वे घरेलू कामों में
सिमट कर रह गईं।

 

बहुत सारे बच्चों को भी मामूली वेतन के लिए कामों पर भेजा जाने लगा। बहुधा
उनके माँ-बाप ही उन्हें काम पर भेजते थे।


औद्योगिक क्रांति के बाद लोग बड़ी संख्या में शहरों की तरफ़ रुख करने लगे
तो लंदन जैसे पुराने शहर नाटकीय रूप से बदलने लगे। फ़ैक्ट्री या वर्कशॉप
मालिक प्रवासी कामगारों को रहने की जगह नहीं देते थे। फलस्वरूप, जिनके
पास ज़मीन थी ऐसे अन्य लोग ही इन नवागंतुकों के लिए सस्ते और
सामान्यत: असुरक्षित टेनेमेंट्स बनाने लगे।



लंदन को साफ़-सुथरा बनाने के लिए तरह-तरह से प्रयास किए गए। भीड़
भरी बस्तियों की भीड़ कम करने, खुले स्थानों को हरा-भरा बनाने, आबादी
 



कम करने और शहर को योजनानुसार बसाने के लिए कोशिशें शुरू कर दी
गईं। इसी तरह की आवासीय समस्याओं से जूझ रहे बर्लिन और न्यूयॉर्क जैसे
शहरों की तर्ज़ पर अपार्टमेंट्स के विशाल ब्लॉक बनाए गए।


विश्वयुद्धों के दौरन (1919-39) मज़दूर वर्ग के लिए आवास का इंतज़ाम
करने की ज़िम्मेदारी ब्रिटिश राज्य ने अपने ऊपर ले ली और स्थानीय शासन के
ज़रिये 10 लाख मकान बनाए गए। इनमें से ज़्यादातर एक परिवार के रहने
लायक छोटे मकान थे। शहर के आसपास यानी उपशहरी बस्तियों
के अस्तित्व में आने से सार्वजनिक परिवहन व्यवस्था अनिवार्य हो चुकी थी।


लंदन के भूमिगत रेलवे
ने आवास की समस्या को एक हद तक हल कर दिया था। इसके ज़रिये भारी
संख्या में लोग शहर के भीतर-बाहर आ-जा सकते थे।

1880 तक भूमिगत रेल नेटवर्क का विस्तार हो
चुका था ओर उसमें सालाना चार करोड़ लोग यात्रा करने लगे
थे।

सुनियोजित उपनगरीय इलाक़ों और अच्छे रेल नेटवर्क की
बदोलत बहुत सारे लोगों के लिए मध्य लंदन से बाहर रहते हुए रोज़ काम
पर आना आसान हो गया।



मज़दूर
बर्ग में विवाह संस्था टूटने की कगार पर पहुँच गई । दूसरी ओर ब्रिटेन के उच्च
एवं मध्यवर्ग का औरतें अकेलापन महसूस करते लगी थीं हालाँकि नौकरानियों
के आ जाने रने उनकी ज़िंदगी काफ़ी आसान हो गई थी।

 

वेतन के लिए काम करने वाली औरतों का अपने जीवन पर ज्ज़्यादा नियंत्रण
था। बहुत सारे समाज सुधारकों का मानना था कि
एक संस्था आ रूप में परिवार टूट चुका है । इस आशंका को दूर करने के 
लिए उन्होंने सुझाव दिया कि घर से बाहर जाकर काम करने चाली औरतों को
दोबारा घर की चारदिवारी में भेजा जाए।

 


इसमें कोई संदेह नहीं कि शहर पुरुषों और महिलाओं, दोनों में व्यक्तिवाद की
एक नयी भावना पैदा कर रहा था। सार्वजनिक परिधि
केवल पुरुषों का दायरा बनती चली गई और घरेलू दायरे को ही औरतों के लिए
सही जगह माना जाने लगा।

बीसवीं शताब्दी तक शहरी परिवार एक बार फिर बदलने लगा था। इसके पीछे
आंशिक रूप से युद्ध के दौरान औरतों के बहुमूल्य योगदान का भी हाथ था।


अमीर ब्रिटेनवासियों के लिए बहुत पहले से ही 'लंदन
सीज़न' की परंपरा चली आ रही थी। अठारहवीं सदी के
आखिरी दशकों में 300-400 संभ्रांत परिवारों के समूह के
लिए ऑपेरा, रंगमंच ओर शास्त्रीय संगीत आदि कई प्रकार के
सांस्कृतिक आयोजन किए जाते थे। मेहनतकश अपना खाली
समय पब या शराबघरों में बिताते थे। इस मौके़ पर वे खबरों
का आदान-प्रदान भी करते थे ओर कभी-कभी राजनीतिक
कार्रवाइयों के लिए गोलबंदी भी करते थे।

उन्‍नीसवीं सदी में लोगों को इतिहास का बोध देने के लिए
और लोगों को ब्रिटेन की उपलब्धियों से परिचित कराने के
लिए बहुत सारे पुस्तकालय, कला दीर्घाएँ ओर संग्रहालय
खोले जाने लगे।

ब्रिटिश औद्योगिक मज़दूरों को छुट्टी के दिनों में समुद्र किनारे
जाने की सलाह दी जाती थी जिससे वे खुली धूप और स्वच्छ
हवा का आनंद ले सकें।


1886 में कड़ाके की सर्दी के दिनों में चारदीवारी के बाहर काम करना
असंभव हो गया तो लंदन के ग़रीब दंगों पर उतारू हो गए। उनकी माँग थी
कि उन्हें भयानक ग़रीबी से आजादी दिलाई जाए।
इसी तरह का दंगा 1887 के आखिरी महीनों में भी हुआ। इस बार पुलिस
ने ज़्यादा सख्ती दिखाई। इस पुलिस कार्रवाई को नवंबर 1887 के खूनी रविवार
के नाम से याद किया जाता है।


औपनिवेशिक शासन के दौरान भारत में शहरीकरण की रफ़्तार
धीमी ही रही।


सत्रहवीं शताब्दी में बंबई सात टापुओं का समूह था ओर उस पर पुर्तगालियों
का नियंत्रण था। 1661 में ब्रिटेन के राजा चार्ल्स द्वितीय का विवाह पुर्तगाल
की राजकुमारी से हुआ तो ये टापू अंग्रेज़ों के हाथों में चले गए।

शुरू-शुरू में बंबई का महत्त्व गुजरात से आने वाले कपडे़ के निर्यात के लिए
ही ज़्यादा था। उन्‍नीसवीं सदी में बाद के सालों के दौरान बंबई एक बंदरगाह
के रूप में विकसित होने लगा जहाँ से कपास और अफ़ीम जेसे कच्चे माल
बडी तादाद में रवाना किए जा सकते थे। धीरे-धीरे यह पश्चिमी भारत का
एक महत्वपूर्ण प्रशासकीय केंद्र भी बन गया। सदी के आखिर तक आते-आते
बंबई देश का एक बड़ा ओद्योगिक केंद्र बन चुका था।

अंग्रेज-मराठा युद्ध में मराठों कै हार के बाद 1819 में बंबई को बंबई प्रसीडेंसी
की राजधानी घेषित कर दिया गया।
कपास और अफ़ीम के बढ़ते व्यापार के चलते न केवल बहुत सारे व्यापारी और
महाजन बल्कि तरह-तरह के कारीगर ओर दुकानदार भी बंबई में आकर बसने
लगे। कपड़ा मिलें खुलने के बाद ओर भी ज़्यादा संख्या में लोग शहर की तरफ़
रुख करने लगे।


बीसवीं सदी के बहुत साल बीत जाने के बाद भी भारत के समुद्री व्यापार
पर बंबई का ही दबदबा बना हुआ था। बंबई शहर दो प्रमुख रेलवे नेटवर्कों
का जंक्शन या मिलन बिंदु था।

सन्‌ 1800 के आसपास बंबई फ़ोर्ट एरिया शहर का केंद्र
था ओर दो हिस्सों में बँटा हुआ था। एक हिस्से में 'नेटिव' रहते थे और
दूसरे हिस्से में यूरोपीय या 'गोरे' रहा करते थे।



यूरोपीय अमीरों और अफ़सरों की तरह अमीर पारसी, मुसलमान ओर ऊँची
जाति के व्यापारी व उद्योगपति भी लंबे-चौड़े बंगलों में रहते थे। इसके
विपरीत बंबई की 70 फीसदी जनता घनी आबादी वाली चॉलों में रहती थी।


बंबई की चॉल बहुमंजिला इमारतें होती थीं। प्रत्येक चॉल में कमरों की क़तारें
होती थीं। कमरों के लिए अलग-अलग शौचालय नहीं बनाए जाते थे।


घर के भीतर जगह की कमी के कारण खाना पकाने, कपड़े धोने और सोने
आदि के लिए सड़कों और पास-पड़ोस के खाली स्थानों का भी इस्तेमाल किया
जाता था। जहाँ खाली जगह मिलती थी, शराब की दुकानें और अखाड़े खुल
जाते थे।


बंबई शहर जिस तरह विकसित हुआ है उसमें भूमि विकास
परियोजनओं का झहाम हाठ वहा है

एक सफल भूमि विकास परियोजना बॉम्बे पोर्ट ट्रस्ट के अंतर्गत शुरू की गई।
ट्रस्ट ने 1914 से 1918 के बीच एक सूखी गोदी का निर्माण किया और उसकी
खुदाई से जो मिट्टी निकली उसका इस्तेमाल करके 22 एकड़ का बालार्ड एस्टेट
बना डाला। इसके बाद बंबई का मशहूर मरीन ड्राइव बनाया गया।



बंबई की बहुत सारी फ़िल्में शहर में आने वाले आप्रवासियों ओर उनके दैनिक
जीवन में पेश आने वाली मुश्किलों के बारे में ही हैं।

 

 
 
हरीशचंद्र सखाराम
भाटवाडेकर ने 1896 में बंबई के हैंगिंग गार्डंस में हुए कुश्ती के एक
मुक़ाबले के एक दृश्य को कैमरे में उतारा था। 1925 तक बंबई भारत की फ़िल्म राजधानी बन चुका था। वहाँ पूरे देश
के दर्शकों के लिए फ़िल्मों का निर्माण होता था।

खुद बंबइया फ़िल्मों ने भी शहर को सपने और हक़ीक़त, झोपड़पट्‌टी और
दमकते बंगलों को दुनिया वाली मिली-जुली छवि देने में अहम भूमिका अदा
की है।

उनन्‍नीसवीं शताब्दी के इंग्लैंड के घरों ओर कारखानों में कोयले के बड़े पैमाने
पर इस्तेमाल से गंभीर समस्याएँ पैदा हो गई थीं।



कलकत्ता का भी वायु प्रदूषण का पुराना इतिहास रहा है।
शहर में भारी वायु प्रदूषण के पीछे इस बात का काफी हाथ था कि वहाँ बहुत
बड़ी आबादी गोबर के उपलों और लकड़ी के ईंधन पर ही आश्रित थी। परंतु
प्रदूषण का इससे भी बड़ा स्रोत तो वे कारखाने और प्रतिष्ठान थे जिनमें कोयले
से चलने वाले वाष्प इंजनों का इस्तेमाल किया जाता था।


तमाम समस्याओं के बावजूद शहर ऐसे लोगों को हमेशा आकर्षित करते रहे
हैं जो आज़ादी और नए मौक़ों की चाह रखते हैं।


 

