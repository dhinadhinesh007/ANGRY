।@ इंडो-चाइना में राष्ट्रवादी आंदोलन।

वियतनाम को औपचारिक रूप से 945 में यानी भारत से भी पहले आज़ादी मिल
गई थी लेकिन वियतनाम गणराज्य की स्थापना के लिए वहाँ के लोगों को तीस साल
ओर संघर्ष करना पडा। इंडो-चाइना पर केंद्रित इस अध्याय में आपको प्रायद्वीप के
एक महत्त्वपूर्ण देश वियतनाम के बारे में जानने का मौका मिलेगा। वियतनाम में
राष्ट्रवाद का उदय उस प्रकार नहीं हुआ था जिस तरह यूरोप में हुआ था। वियतनामी
राष्ट्रवाद औपनिवेशिक परिस्थितियों में विकसित हुआ था। वियतनाम के विभिन्‍न
समुदायों को मिला कर आधुनिक वियतनामी राष्ट्र की स्थापना में आंशिक रूप से
उपनिवेशवाद का योगदान रहा तो दूसरी तरफ यह भी सच है कि इस राष्ट्र का
रूप-स्वरूप औपनिवेशिक वर्चस्व के खिलाफ़ चले संघर्षो से ही तय हुआ था।

यदि आप इंडो-चाइना के ऐतिहासिक अनुभवों को भारत के अनुभवों से मिला
कर देखें तो पाएँगे कि इन दोनों समाजों में औपनिवेशिक साम्राज्यों का आचरण
ओर तोर-तरीके अलग-अलग थे। दोनों जगह उपनिवेशवाद विरोधी आंदोलन
भी अलग-अलग तरीके से ही आगे बढ़ा। इन भिन्‍नताओं ओर समानताओं को
देखते हुए आपको यह समझने में मदद्‌ मिलेगी कि दुनिया के भिन्‍न भागों में
राष्ट्रवाद केसे-केसे विकसित हुआ है और उसने समकालीन विश्व की
रंगत-सूरत तय करने में कितनी अहम भूमिका अदा की हे।
।@ 1. चीन के साये से आज़ादी।
इंडो-चाइना तीन देशों से मिल कर बना हे। ये तीन देश हैं-वियतनाम, लाओस
और कंबोडिया (चित्र 1)। इस पूरे इलाके के शरुआती इतिहास को देखने
पर पता चलता है कि पहले यहाँ बहुत सारे समाज रहते थे और पूरे इलाके
पर शक्तिशाली चीनी साम्राज्य का वर्चस्व था। जिसे आज उत्तरी और मध्य
वियतनाम कहा जाता हे जब वहाँ एक स्वतंत्र देश की स्थापना कर ली गई
तो भी वहाँ के शांसकों ने न केवल चीनी शासन व्यवस्था को बल्कि चीनी
संस्कृति को भी अपनाए रखा।



वियतनाम उस रास्ते से भी जुड़ा रहा है जिसे समुद्री सिल्क रूट कहा जाता था।
इस रास्ते से वस्तुओं, लोगों और विचारों की खूब आवाजाही चलती थी। व्यापार
के अन्य रास्तों के माध्यम से वियतनाम उन दूरवर्ती इलाकों से भी जुड़ा रहता था
जहाँ गेर-वियतनामी समुदाय - जैसे खमेर और कंबोडियाई समुदाय - रहते थे।

।@ 1.1 औपनिवेशक वर्चस्व और उसका प्रतिरोध।
वियतनाम पर फ़्रांसीसियों के कब्ज़े के बाद वियतनामियों की जिंदगी पूरी तरह
बदल गई। जीवन के हर मोर्चे पर जनता का औपनिवेशिक शासकों के साथ
टकराव होने लगा। फ़्रांसीसियों का नियंत्रण सबसे ज़्यादा तो सेनिक और आर्थिक
मामलों में ही दिखाई देता था लेकिन वियतनामी संस्कृति को तहस-नहस करने
के लिए भी उन्होंने सुनियोजित प्रयास किए। फ़्रांसीसियों और उनके वर्चस्व का
अहसास कराने वाली हर चीज के खिलाफ़ वियतनामी समाज के हर तबके ने
जमकर संघर्ष किया और यहीं से वियतनाम में राष्ट्रवाद के बीज पड़े।फ़्रांसीसी सेना ने पहली बार 1858 में वियतनाम
की धरती पर डेरा डाला। अस्सी के दशक के
मध्य तक आते-आते उन्होंने देश के उत्तरी
इलाके पर मज़बूती से कब्ज़ा जमा लिया।
फ़्रांस-चीन युद्ध के बाद उन्होंने टोंकिन और
अनाम पर भी कब्जा कर लिया। 1887 में फ़्रेंच
इंडो-चाइना का गठन किया गया। बाद के
दशकों में एक ओर फ़्रांसीसी शासक वियतनाम
पर अपना कब्ज़ा जमाते गए और दूसरी तरफ़
वियतनामियों को यह बात समझ में आने लगी
कि फ़्रांसीसीयों के हाथों वे क्या-क्या गँवा चुके
हैं। इसी सोच-विचार और जद्योजहद्‌ से वियतनाम
में राष्ट्रवादी प्रतिरोध  विकसित हुआ।मशहूर नेत्रहीन शायर न्गूयेन दिन्ह चियू (822-88 ) ने अपने देश की दुर्दशा
पर शोक व्यक्त करते हुए लिखा-

में चिर-अंधकार में जीने को तैयार हूँ,
गद्दारों का मुँह देखना मुझे मंजूर नहीं।
मुझे कोई आदमजात न दिखे, कोई बात नहीं,
किसी इनसान की पीड़ा मुझे मंजूर नहीं।
मैं कुछ न देखूँ, कोई बात नहीं,
वतन को छिन्न-भिन्‍न होते नहीं देख सकता।


।@ 1.2 फ़्रांसीसियों को उपनिवेशों की ज़रूरत क्‍यों थी।

एक जमाने में प्राकृतिक संसाधन हासिल करने और ज़रूरी साज़ो-सामान जुटाने
के लिए उपनिवेश बनाना ज़रूरी माना जाता था। इसके अलावा, दूसरे पश्चिमी
राष्ट्रों की तरह फ़्रांसीसियों को भी लगता था कि दुनिया के पिछडे समाजों तक

सभ्यता की रोशनी पहुँचाना 'विकसित' यूरोपीय राष्ट्रों का दायित्व हे।

फ़्रांसीसियों ने वियतनाम के मेकोंग डेल्टा इलाके में खेती बढाने के लिए सबसे
पहले वहाँ नहरें बनाई और जल निकासी का प्रबंध शुरू किया। सिंचाई की
विशाल व्यवस्था बनाई गई। बहुत सारी नयी नहरें और भूमिगत जलधाराएँ
बनाई गईं। ज़्यादातर लोगों को जबरदस्ती काम पर लगा कर निर्मित की गई
इस व्यवस्था से चावल के उत्पादन में वृद्धि हुई। वियतनाम दूसरे देशों को
चावल का निर्यात करने लगा। 1873 में चावल की खेती केवल 2,74,000
हेक्टेयर इलाके में होती थी। 27 साल बाद, यानी सन्‌ 1900 में यह क्षेत्रफल
11 लाख हेक्टेयर और 1930 में बढ़कर 22 लाख हेक्टेयर हो गया था। अब
तक वियतनाम का दो-तिहाई चावल अंतर्राष्ट्रीय बाजार में जाने लगा था। 1931
तक वियतनाम दुनिया में चावल का तीसरा सबसे बड़ा निर्यातक बन चुका था।

इसी दौरान व्यापारिक वस्तुओं के आवागमन, फौजी टुकडियों की आवाजाही
ओर पूरे क्षेत्र पर नियंत्रण कायम करने के लिए संरचनागत परियोजनाओं का
निर्माण शुरू कर दिया गया। पूरे इंडो-चाइना से गुजरने वाला एक विशाल रेल
नेटवर्क बनाया गया। इसके माध्यम से वियतनाम के उत्तरी व दक्षिणी भाग चीन
से जुड़ गए। यह रेल नेटवर्क चीन में स्थित येनान प्रांत तक जाता था। यह नेटवर्क
1910 में बन कर पूरा हुआ। उसी समय एक और लाइन बिछाई गई जिसके
ज़रिए कंबोडिया की राजधानी नोम पेन्ह के रास्ते होते हुए वियतनाम को स्याम
देश (उस समय थाईलैंड का यही नाम हुआ करता था) से जोड़ दिया गया।

1920 के दशक तक आते-आते फ़्रांसीसी व्यवसायी अपने कारोबार में ज़्यादा से
ज़्यादा मुनाफ़ा कमाने के लिए वियतनाम सरकार पर इस बात के लिए और दबाव
डालने लगे कि संरचनागत परियोजनाओं को ओर भी तेज़ी से आगे बढ़ाया जाए।

।@1.3 क्या उपनिवेशों का विकास करना ज़रूरी है ? ।
इस बारे में कोई संदेह नहीं की स्वामी राष्ट्रों के हितों को पूरा करने के लिए ही उपनिवेश बनाए थे । सवाल यह है की स्वामी राष्ट्रों के हितों कोसाधने का तरीका क्या हो? प्रभावशाली लेखक और नीति-निर्माता पॉल बर्नार्ड
जैसे कुछ लोगों का मानना था कि उपनिवेशों की अर्थव्यवस्था का विकास
करना ज़रूरी है। उनका कहना था कि उपनिवेश मुनाफ़ा कमाने के लिए ही
बनाए जाते हैं इसलिए अगर गुलाम देश की अर्थव्यवस्था मज़बूत होगी और
लोगों का जीवनस्तर बेहतर होगा तो वे ज़्यादा चीजें खरीदेंगे जिससे बाज़ार
फेलेगा और फ्रासीसी व्यवसायों को फ़ायदा होगा।

बर्नार्ड ने वियतनाम की आर्थिक प्रगति को बाधित करने वाली कई बातें
गिनवाई हें। जेसे, देश की आबादी ज़्यादा थी, खेती का उत्पादन स्तर कम था
ओर किसान भारी कर्ज़े में डूबे हुए थे। ग्रामीण गरीबी कम करने और खेतिहर
उत्पादन बढ़ाने के लिए यह ज़रूरी था कि वियतनाम में भी उसी तरह के भूमि
सुधार किए जाएँ जिस तरह के सुधार जापान में 890 के दशक में किए गए
थे। लेकिन इस रास्ते पर चलते हुए यह गारंटी नहीं दी जा सकती थी कि सबको
रोज़गार भी मिल जाएगा। जेसा कि जापान के अनुभवों से स्पष्ट हो चुका था,
नए रोज़गार पैदा करने के लिए अर्थव्यवस्था का ओद्योगीकरण करना ज़रूरी था।

वियतनाम की औपनिवेशिक अर्थव्यवस्था मुख्य रूप से चावल की खेती और
रबड़ के बागानों पर आश्रित थी। इन पर फ्रास और वियतनाम के मुट्ठी भर
धनी तबके का स्वामित्व था। इस क्षेत्र की ज़रूरतों को पूरा करने के लिए ही
रेल और बंदरगाह की सुविधाएँ विकसित की जा रही थीं। रबड॒ के बागानों
में वियतनामी मजदूरों से एकतरफा अनुबंध व्यवस्था के तहत काम करवाया
जाता था। बर्नार्ड की राय के विपरीत फ्रोसीसियों ने वियतनाम की अर्थव्यवस्था
में सुधार के लिए कोई ख़ास प्रयास नहीं किए। ग्रामीण इलाकों में ज़मींदारों
का बोलबाला था और जीवनस्तर गिरता जा रहा था।
।@ 2 औपनिवेशिक शिक्षा की दुविधा ।
फ़्रांसीसी उपनिवेशवाद सिर्फ़ आर्थिक शोषण पर केंद्रित नहीं था। इसके पीछे
'सभ्य' बनाने का विचार भी काम कर रहा था। जिस तरह भारत में अंग्रेज
दावा करते थे उसी तरह फ़्रांसीसियों का दावा था कि वे वियतनाम के लोगों
को आधुनिक सभ्यता से परिचित करा रहे हैं। उनका विश्वास था कि यूरोप
में सबसे विकसित सभ्यता क्रायम हो चुकी है। इसीलिए वे मानते थे कि
उपनिवेशों में आधुनिक विचारों का प्रसार करना यूरोपियों का ही दायित्व है
ओर इस दायित्व की पूर्ति करने के लिए अगर उन्हें स्थानीय संस्कृतियों, धर्मों
व परंपराओं को भी नष्ट करना पडे तो इसमें कोई बुराई नहीं है। वेसे भी,
यूरोपीय शासक इन संस्कृतियों, धर्मों और परंपराओं को पुराना व बेकार मानते
थे। उन्हें लगता था कि ये चीजें आधुनिक विकास को रोकती हें।

'देशी' जनता को सभ्य बनाने के लिए शिक्षा को काफी अहम माना जाता था।
लेकिन वियतनाम में शिक्षा का प्रसार करने से पहले फ़्रांसीसियों को एक ओर
दुविधा हल करनी थी। दुविधा इस बात को लेकर थी कि वियतनामियों को किस
हद तक या कितनी शिक्षा दी जाए? फ़्रांसीसियों को शिक्षित कामगारों की ज़रूरत
तो थी लेकिन गुलामों को पढ़ाने-लिखाने से समस्याएँ भी पैदा हो सकती थीं।
शिक्षा प्राप्त करने के बाद वियतनाम के लोग औपनिवेशिक शासन पर सवाल
भी उठा सकते थे। इतना ही नहीं, वियतनाम में रहने वाले फ़्रांसीसी नागरिकों
(जिन्हें कोलोन कहा जाता था) को तो यह भी भय था कि स्थानीय लोगों में
शिक्षा के प्रसार से कहीं उनके काम-धंधे और नौकरियाँ भी हाथ से न जाती
रहें। इन लोगों में कोई शिक्षक, कोई दुकानदार तो कोई पुलिसवाला था। इसीलिए
ये लोग वियतनामियों को पूरी फ़्रांसीसी शिक्षा देने का विरोध करते थे।

।@ 2.1 आधुनिक सोच : शिक्षा की भाषा ।



शिक्षा के क्षेत्र में फ़्रांसीसियों को एक और समस्या का सामना करना पड़ा।
वियतनाम के धनी और अभिजात्य तबके के लोग चीनी संस्कृति से गहरे तौर
पर प्रभावित थे। फ़्रांसीसियों की सत्ता को सुदृढ़ आधार प्रदान करने के लिए
इस प्रभाव को समाप्त करना ज़रूरी था। फलस्वरूप, पहले उन्होंने परंपरागत
शिक्षा व्यवस्था को सुनियोजित ढंग से तहस-नहस किया और फिर वियतनामियों
के लिए फ़्रांसीसी किस्म के स्कूल खोल दिए। लेकिन यह कोई आसान काम
नहीं था। अब तक समाज के खाते-पीते तबके के लोग चीनी भाषा का
इस्तेमाल करते थे जिसे हटाना ज़रूरी था। लेकिन उसकी जगह लेने वाली
भाषा कोन सी हो? चीनी भाषा को हटा कर लोगों को वियतनामी भाषा पढ़ायी
जाए या उन्हें फ़्रांसीसी भा में शिक्षा दी जाए?

इस सवाल पर लोगों के बीच दो मत थे। कुछ नीति-निर्माता मानते थे कि
फ़्रांसीसी भाषा को ही शिक्षा का माध्यम बनाया जाए। उन्हें लगता था कि
फ़्रांसीसी भाषा सीखने से वियतनाम के लोग फ़्रांस की संस्कृति और सभ्यता
से परिचित हो जाएँगे। इस प्रकार 'यूरोपीय फ्रास के साथ मज़बूती से बँधे एक
एशियाई फ़्रांस ' की रचना करने में मदद मिलेगी। वियतनाम के शिक्षा प्राप्त

लोग फ़्रांसीसी भावनाओं व आदर्शो का सम्मान करने लगेंगे, फ़्रांसीसी संस्कृति
की श्रेष्ठता के कायल हो जाएँगे ओर फ़्रांसीसियों के लिए लगन से काम

करने लगेंगे। बहुत सारे लोग इस बात के खिलाफ थे कि पढ़ाई के लिए
केवल फ़्रांसीसी भाषा को ही माध्यम बनाया जाए। उनका विचार था कि अगर
छोटी कक्षाओं में वियतनामी ओर बड़ी कक्षाओं में फ़्रांसीसी भाषा में शिक्षा
दी जाए तो ज़्यादा बेहतर होगा। वे तो यहाँ तक चाहते थे कि जो थोडे से लोग
फ़्रांसीसी सीख लेंगे और फ्रांस की संस्कृति को अपना लेंगे उन्हें फ़्रांस की
नागरिकता भी प्रदान कर दी जाएगी।

लेकिन स्कूलों में दाखिला लेने की ताकत तो वियतनाम के धनी वर्ग के पास
ही थी। यह देश की आबादी का एक बहुत छोटा हिस्सा था। जो स्कूल में
दाखिला ले पाते थे उनमें से भी बहुत थोडे से विद्यार्थी ही ऐसे होते थे जो
सफलतापूर्वक स्कूल की पढाई पूरी कर पाते थे। दरअसल बहुत सारे बच्चों
को तो आखिरी साल की परीक्षा में जानबूझ कर फेल कर दिया जाता था ताकि
वे अच्छी नोकरियों के लिए योग्यता प्राप्त न कर सकें। आमतौर पर दो तिहाई
विद्यार्थियों को इसी तरह फेल कर दिया जाता था। 1925 में 1.7 करोड की
आबादी में स्कूल की पढाई पूरी करने वालों की संख्या 400 से भी कम थी।

स्कूली किताबों में फ़्रांसीसियों का गुणणान किया जाता था और औपनिवेशिक
शासन को सही ठहराया जाता था। वियतनामियों को आदिम ओर पिछड़ा
दर्शाया जाता था जो शारीरिक श्रम तो कर सकते हें लेकिन बोद्धिक कामों के
लायक नहीं हें; वे खेतों में काम तो कर सकते हैं लेकिन अपना शासन खुद
नहीं चला सकते; वे 'माहिर नकलची' तो हैं पर उनमें रचनाशीलता नहीं है।
स्कूली बच्चों को पढ़ाया जाता था कि वियतनाम में केवल फ़्रांसीसी ही शांति
कायम कर सकते हैं : “जब से वियतनाम में फ़्रांसीसी शासन की स्थापना हुई
है, वियतनामी किसान डाकुओं के भय से आज्ञाद हो गए हैं... चारों तरफ
अमन-चेन है और किसान दिल लगा कर काम कर सकते हैं।'

।@ 2.2 आधुनिक दिखने की चाह ।

पश्चिमी ढंग की शिक्षा देने के लिए 1907 में टोंकिन फ़्री स्कूल खोला गया
था। इस शिक्षा में विज्ञान, स्वच्छता ओर फ़्रांसीसी भाषा की कक्षाएँ भी शामिल
थीं (जो शाम को लगती थीं और उनके लिए अलग से फीस ली जाती थी)।
इस स्कूल की नज़र में ' आधुनिक ' के क्‍या मायने थे इससे उस समय की सोच
को अच्छी तरह समझा जा सकता है। स्कूल की राय में, सिर्फ विज्ञान और
पश्चिमी विचारों की शिक्षा प्राप्त कर लेना ही काफी नहीं था : आधुनिक
बनने के लिए वियतनामियों को पश्चिम के लोगों जेसा ही दिखना भी पडे़गा।
इसीलिए यह स्कूल अपने छात्रों को पश्चिमी शैलियों को अपनाने के लिए
उकसाता था। मसलन, बच्चों को छोटे-छोटे बाल रखने की सलाह दी जाती
थी। वियतनामियों के लिए यह अपनी पहचान को पूरी तरह बदल डालने
वाली बात थी। वे तो पारंपरिक रूप से लंबे ही बाल रखते थे। इस आमूल
परिवर्तन का महत्त्व स्पष्ट करने वाला एक 'बाल-कटाई श्लोक' तक गढ़
लिया गया था-

बाएँ हाथ में कंघा थामो; दाएँ हाथ में केंची,
कच , कच , कपच, कपच; खबरदार, खयाल रखो।
वाहियात आदतें छोड़ दो; बच्चों जैसा क्‍यों करते हो,
मुँह खोलकर बोलो बेधड़क; पश्चिमी तौर-तरीके सीखो।
।@ 2.3 स्कूलों में विरोध के स्वर ।

शिक्षकों और विद्यार्थियों ने इन पुस्तकों और पाठ्यक्रमों का आँख मूँद कर
अनुसरण नहीं किया। कहीं इनका खुलकर विरोध हुआ तो कहीं लोगों ने
खामोशी से प्रतिरोध दर्ज़ कराया। जेसे-जेसे छोटी कक्षाओं में वियतनामी
शिक्षकों की संख्या बढ़ती गई, इस बात पर नियंत्रण रखना मुश्किल होता गया
कि उन कक्षाओं में क्‍या पढ़ाया जा रहा है। बहुत सारे वियतनामी शिक्षक
किताबों में लिखी बातों को चुपचाप बदल कर पढ़ाने लगते थे और जो उनमें
छपा होता था उसमें मीनमेख निकालने लगते थे।

1926 में साइगॉन नेटिव गर्ल्स स्कूल में एक बड़ा आंदोलन खड़ा हो गया। विवाद
तब शुरू हुआ जब एक कक्षा में अगली सीट पर बैठी वियतनामी लड़की को
उठकर पिछली कतार में जाकर बेठने के लिए कह दिया गया क्योंकि अगली
सीट पर एक स्थानीय फ्रांसीसी लड़की को बेठना था। वियतनामी लड़की ने सीट
छोड़ने से इनकार कर दिया। स्कूल का प्रिंसिपल एक कोलोन (यानी उपनिवेशों
में रहने वाले फ्रासीसी) था। उसने लड़की को स्कूल से निकाल दिया। जब दूसरे
विद्यार्थियों ने प्रिंसिपल के फेसले का विरोध किया तो उन्हें भी स्कूल से निकाल
दिया गया। इसके बाद तो यह विवाद और फेल गया। लोग खुलेआम जुलूस
निकालने लगे। हालात बेकाबू होने लगे तो सरकार ने आदेश दिया कि लड़की
को दोबारा स्कूल में वापस ले लिया जाए। प्रिंसिपल ने लड़की को वापस दाखिला
तो दे दिया लेकिन साथ ही यह ऐलान भी कर दिया कि “मैं सारे वियतनामियों
को पाँव तले कुचल कर रख दूँगा। वाह! तुम लोग मुझे वापस भिजवाना चाहते
हो। अच्छी तरह गाँठ बाँध लो, जब तक एक भी वियतनामी कोचिनचाइना में
बसने की जुर्रत करता रहेगा तब तक में यहाँ से जाने वाला नहीं हूँ।'

दूसरे इलाकों में भी छात्र-छात्राओं ने सरकार की इस चाल का जमकर विरोध
किया कि वियतनामी बच्चों को सफेदपोश नौकरियों के लायक योग्यता न मिले।
ये विद्यार्थी देशभक्ति की भावानाओं से प्रेरित थे। उनको विश्वास था कि शिक्षितों
को समाज के भले के लिए काम करना चाहिए। उनकी इसी सोच के कारण न
केवल फ्रासीसियों के साथ बल्कि स्थानीय अभिजात्य वर्ग के साथ भी उनका
टकराव बढ़ने लगा क्योंकि दोनों को ही लगता था कि इस तरह तो उनकी हेसियत
और सत्ता खतरे में पड़ जाएगी। 1920 के दशक तक आते-आते छात्र-छात्राएँ
राजनीतिक पार्टियाँ बनाने लगे थे। उन्होंने यंग अन्नान जैसी पार्टियों बना ली थीं
ओर वे अन्नानीज स्टूडेंट (अन्नान के विद्यार्थी) जैसी पत्रिकाएँ निकालने लगे थे।

पाठशालाएँ राजनीतिक-सांस्कृतिक संघर्ष के अखाड़ों में तब्दील होने लगीं।
शिक्षा पर नियंत्रण के माध्यम से फ़्रांसीसी वियतनाम पर अपना कब्ज़ा और
मज़बूत करने की फ़िराक में थे। वे जनता की मूल्य-मान्यताओं, तौर-तरीकों
और रवेयों को बदलने का प्रयास करने लगे ताकि लोग फ्रोसीसी सभ्यता को
श्रेष्ठ और वियतनामियों को कमतर मानने लगें। दूसरी तरफ़, वियतनामी
बुद्धिजीवियों को लगता था कि फ़्रांसीसियों के शासन में वियतनाम न केवल
अपने भूभाग पर अपना नियंत्रण खोता जा रहा है बल्कि अपनी पहचान भी
गँवाता जा रहा है। उसकी संस्कृति और मूल्यों का अपमान किया जा रहा था
और लोगों में राजा-प्रजा वाला भाव पैदा हो रहा था। फ़्रांसीसी औपनिवेशिक
शिक्षा के खिलाफ़ चल रहा संघर्ष उपनिवेशवाद के विरोध और स्वतंत्रता के
हक में चलने वाले व्यापक संघर्ष का हिस्सा बन गया था।

।@ 3 साफ़ सफ़ाई,बीमारी और रोज़मर्रा प्रतिरोध ।
उपनिवेशवाद के खिलाफ़ ऐसे राजनीतिक संघर्ष सिर्फ़ शिक्षा के क्षेत्र में ही
नहीं चल रहे थे। बहुत सारे दूसरे संस्थानों में भी गुलाम जनता नाना प्रकार से
अपने गुस्से को अभिव्यक्त कर रही थी।

।@ 3.1 हनोई पर प्लेग का हमला ।

आइए स्वास्थ्य और साफ़-सफ़ाई का ही उदाहरण लें। जब फ़्रांसीसियों ने एक
आधुनिक वियतनाम की स्थापना का काम शुरू किया तो उन्होंने फ़ैसला लिया
कि वे हनोई का भी पुनर्निर्माण करेंगे। एक नए ' आधुनिक ' शहर का निर्माण
करने के लिए वास्तुकला के क्षेत्र में सामने आ रहे नवीनतम विचारों और
आधुनिक इंजीनियरिंग निपुणता का इस्तेमाल किया गया। 1903 में हनोई के
नवनिर्मित आधुनिक भाग में ब्यूबॉनिक प्लेग की महामारी फैल गई। बहुत सारे
औपनिवेशिक देशों में इस बीमारी को फेलने से रोकने के लिए जो कदम
उठाए गए उनके कारण भारी सामाजिक तनाव पैदा हुए। परंतु हनोई के हालात
तो कुछ ख़ास ही थे।हनोई के फ़्रांसीसी आबादी वाले हिस्से को एक खूबसूरत और साफ़-सुथरे
शहर के रूप में बनाया गया था। वहाँ चौड़ी सड़कें थीं और निकासी का
बढ़िया इंतज़ाम था। 'देशी' बस्ती में ऐसी कोई आधुनिक सुविधाएँ नहीं थीं।
पुराने शहर का सारा कचरा और गंदा पानी सीधे नदी में बहा दिया जाता था।
भारी बरसात या बाढ़ के समय तो सारी गंदगी सड॒कों पर ही तैरने लगती थी।
असल में प्लेग की शुरुआत ही उन चीजों से हुई थी जिनको शहर के
फ़्रांसीसी भाग में स्वच्छ परिवेश बनाए रखने के लिए लगाया गया था। शहर
के आधुनिक भाग में लगे विशाल सीवर आधुनिकता का प्रतीक थे। यही
सीवर चूहों के पनपने के लिए भी आदर्श साबित हुए। ये सीवर चूहों की
निर्बाध आवाजाही के लिए भी उचित थे। इनमें चलते हुए चूहे पूरे शहर में
बेखटके घूमते थे। और इन्हीं पाइपों के रास्ते चूहे फ़्रांसीसियों के चाक-चौबंद
घरों में घुसने लगे। अब क्‍या किया जाए?

।@ 3.2 चूहों की पकड़-धकड़ ।

इस घुसपैठ को रोकने के लिए 1902 में चूहों को पकड़ने की मुहिम शुरू
की गई। इस काम के लिए वियतनामियों को काम पर रखा गया ओर उन्हें
हर चूहे के बदले ईनाम दिया जाने लगा। हज़ारों की संख्या में चूहे पकडे जाने
लगे। उदाहरण के लिए, 30 मई को 20,000 चूहे पकड़े गए। इसके बावजूद
चूहे खत्म होने का नाम ही न लेते थे। वियतनामियों को चूहों के शिकार की
इस मुहिम के ज़रिए सामूहिक सौदेबाज़ी का महत्त्व समझ में आने लगा था।
जो लोग सीवरों की गंदगी में घुस कर काम करते थे उन्होंने पाया कि अगर
वे एकजुट हो जाएँ तो बेहतर मेहनताने के लिए सौदेबाजी कर सकते हें।
उन्होंने इस स्थिति से फ़ायदा उठाने के एक से एक नायाब तरीके भी ढूँढ
निकाले। मज़दूरों को पैसा तब मिलता था जब वे यह साबित कर देते थे कि
उन्होंने चूहे को पकड़ कर मार डाला है। सबूत के तौर पर उन्हें चूहे की पूँछ
लाकर दिखानी पड़ती थी। इस प्रावधान का फ़ायदा उठाते हुए मज़दूर ज़्यादा
पैसा कमाने के लिए चूहे को पकड़ कर उसकी पूँछ तो काट लेते थे पर चूहे
को ज़िंदा छोड देते थे ताकि वे कभी खत्म न हों और उनको पकड़ने का
सिलसिला ऐसे ही चलता रहे। कुछ लोगों ने तो पैसे कमाने के लिए बाकायदा
चूहे पालना शुरू कर दिया था।

निर्बलों के इस प्रतिरोध और असहयोग से तंग आकर आखिरकार फ्रासीसियों
ने चूहे के बदले पैसे देने की योजना ही बंद कर दी। लिहाज़ा, ब्यूबॉनिक प्लेग
खत्म नहीं हुआ। न केवल 1903 में बल्कि अगले कुछ सालों तक यह बीमारी
पूरे इलाके में फेल गई। चूहों के आतंक की यह कहानी कई मायनों में
फ़्रांसीसी सत्ता की सीमा ओर सभ्यता प्रसार के उनके मिशन में निहित
अंतर्विरोधों को सामने ला देती है। चूहे पकड़ने वालों की हरकतों से हमें पता
चलता हे कि वियतनाम के लोग रोजमर्स की जिंदगी में उपनिवेशवाद का
किस-किस तरह से विरोध कर रहे थे।

।@. 4 धर्म और उपनिवेशवाद-विरोध ।

औपनिवेशिक वर्चस्व निजी ओर सार्वजनिक जीवन के तमाम पहलुओं पर
नियंत्रण के रूप में सामने आता था। फ़्रांसीसियों ने न केवल सैनिक ताकत
के सहारे वियतनाम पर कब्जा कर लिया था बल्कि वे वहाँ के सामाजिक और
सांस्कृतिक जीवन को भी पूरी तरह बदल देना चाहते थे। हालाँकि धर्म ने
औपनिवेशिक शासन को मज़बूती प्रदान करने में अहम भूमिका अदा की
लेकिन दूसरी ओर उसने प्रतिरोध के नए-नए रास्ते भी खोल दिए थे। आइए
देखें कि किस प्रकार ऐसा हुआ।

वियतनामियों के धार्मिक विश्वास बोद्ध धर्म, कन्फ्यूशियसवाद और स्थानीय
रीति-रिवाजों पर आधारित थे। फ़्रांसीसी मिशनरी वियतनाम में ईसाई धर्म के
बीज बोने का प्रयास कर रहे थे। उन्हें वियतनामियों के धर्मिक जीवन में इस
तरह का घालमेल पसंद नहीं था। उन्हें लगता था कि पराभोतिक शक्तियों को
पूजने की वियतनामियों की आदत को सुधारा जाना चाहिए।

अठारहवीं सदी से ही बहुत सारे धार्मिक आंदोलन पश्चिमी शक्तियों के प्रभाव
और उपस्थिति के खिलाफ़ जागृति फेलाने का प्रयास कर रहे थे। 1868 का
स्कॉलर्स रिवोल्ट (विद्वानों का विद्रोह) फ़्रांसीसी कब्ज़े और ईसाई धर्म के
प्रसार के खिलाफ़ शुरुआती आंदोलनों में से था। इस आंदोलन की बागडोरशाही दरबार के अफ़सरों के हाथों में थी। ये अफ़सर कैथलिक धर्म और
फ़्रांसीसी सत्ता के प्रसार से नाराज़ थे। उन्होंने न्यू अन और हा तिएन प्रांतों में
बगावतों का नेतृत्व किया और एक हज़ार से ज़्यादा ईसाइयों का कत्ल कर
डाला। कैथलिक मिशनरी सत्रहवीं सदी की शुरुआत से ही स्थानीय लोगों को
ईसाई धर्म से जोड़ने में लगे हुए थे और अठारहवीं सदी के अंत तक
आते-आते उन्होंने लगभग 3,00,000 लोगों को ईसाई बना लिया था।
रांसीसियों ने ।868 के आंदोलन को तो कुचल डाला लेकिन इस बगावत ने
रांसीसियों के खिलाफ़ अन्य देशभकतों में उत्साह का संचार जरूर कर दिया।

वियतनाम के अभिजात्य चीनी भाषा ओर कऩ्फ्यूशियसवाद की शिक्षा लेते थे।
लेकिन किसानों के धार्मिक विश्वास बहुत सारी समन्वयवादी परंपराओं से जन्मे थे
जिनमें बौद्ध धर्म ओर स्थानीय मूल्य-मान्यताओं, दोनों का सम्मिश्रण था। वियतनाम
में बहुत सारे पंथ ऐसे लोगों के ज़रिए फैले थे जिनका दावा था कि उन्होंने ईश्वर
की आभा देखी है। इनमें से कुछ धार्मिक आंदोलन फ़्रांसीसियों का समर्थन करते थे
जबकि कुछ औपनिवेशिक शासन के विरुद्ध चलने वाले आंदोलनों के पक्षधर थे।

होआ हाओ ऐसा ही एक आंदोलन था। यह आंदोलन 1939 में शुरू हुआ था।
हरे-भरे मेकोंग डेल्टा इलाके़ में इसे भारी लोकप्रियता मिली। यह आंदोलन
उन्‍नीसवीं सदी के उपनिवेशवाद विरोधी आंदोलनों में उपजे विचारों से प्रेरित था।

होआ हाओ आंदोलन के संस्थापक का नाम था हुइन्ह फू सो। वह जादू-टोना
और ग़रीबों की मदद किया करते थे। व्यर्थ खर्चे के खिलाफ उनके उपदेशों
का लोगों में काफ़ी असर था। वह बालिका वधुओं की खरीद-फ़रोख़्त , शराब
व अफ़ीम के प्रखर विरोधी थे।

फ्रांसीसियों ने हुइन्ह फू सो के विचारों पर आधारित आंदोलन को कुचलने का
कई तरह से प्रयास किया। उन्होंने फू सो को पागल घोषित कर दिया।
फ्रांसीसी उन्हें पागल बोन्जे़ कह कर बुलाते थे। सरकार ने उन्हें पागलखाने में
डाल दिया था। मज़े की बात यह थी कि जिस डॉक्टर को यह जिम्मेदारी सौंपी
गई कि वह फू सो को पागल घोषित करेगा वही कुछ समय में उनका अनुयायी
बन गया। आखिरकार 1941 में फ़्रांसीसी डॉक्टरों ने भी मान लिया कि वह
पागल नहीं हैं। इसके बाद फ़्रांसीसी सरकार ने उन्हें वियतनाम से निष्कासित
करके लाओस भेज दिया। उनके बहुत सारे समर्थकों और अनुयायियों को
यातना शिविर (Concentration Camp) में डाल दिया गया।

इस तरह के आंदोलनों का राष्ट्रवाद की मुख्यधारा के साथ अंतर्विरोधी संबंध
रहता था। राजनीतिक दल ऐसे आंदोलनों से जुडे जनसमर्थन का फ़ायदा उठाने
की तो कोशिश करते थे लेकिन उनकी गतिविधियों से बेचैन भी रहते थे।
राजनीतिक दलों को ऐसे समूहों पर नियंत्रण और अपना अनुशासन कायम
करने में काफ़ी परेशानी महसूस होती थी; न ही वे उनके रीति-रिवाजों और
व्यवहारों का समर्थन कर पाते थे।

इसके बावजूद साम्राज्यवादी भावनाओं को झकझोरने में ऐसे आंदोलनों के
योगदान को कम करके नहीं आँका जा सकता।
।@ 5 आधुनिकीकरण की संकल्पना ।

फ़्रांसीसी उपनिवेशवाद का विभिन्‍न स्तरों पर और नाना रूपों में विरोध हो रहा
था। लेकिन सभी राष्ट्रवादियों के सामने सवाल एक जैसे थे। मसलन, आधुनिक
होने का क्‍या मतलब होता है? राष्ट्रवादी किसे कहते हैं? क्या आधुनिक बनने
के लिए परंपराओं को पिछड़ेपन की निशानी मानना और सभी पुराने विचारों व
सामाजिक आचारों को खारिज़ करना ज़रूरी है? क्या 'पश्चिम' को ही विकास
व सभ्यता का प्रतीक मानना और उसकी नक़ल करना ज़रूरी हे?

ऐसे सवालों के जवाब कई तरह के थे। कुछ बुद्धिजीवियों का मानना था कि
पश्चिम के प्रभुत्व का मुकाबला करने के लिए वियतनामी परंपराओं को
मज़बूत करना ज़रूरी है जबकि कई बुद्धिजीवियों का विचार था कि विदेशी
वर्चस्व का विरोध करते हुए भी वियतनाम को पश्चिम से बहुत कुछ सीखना
होगा। इन मतभेदों के कारण कई गंभीर बहसें खडी हुईं जिन्हें आसानी से हल
नहीं किया जा सकता था।

उन्‍नीसवीं सदी के आखिर में फ़्रांसीसियों के विरोध का नेतृत्व प्राय:
कऩ्फ्यूशियन दिद्वानों-कार्यकर्ताओं के हाथों में होता था जिन्हें अपनी दुनिया
बिखरती दिखाई दे रही थी। कन्फ्यूशियन परंपरा में शिक्षित फान बोई चाऊ
(1867-1940) ऐसे ही एक महत्त्वपूर्ण राष्ट्रवादी थे। 1903 में उन्होंने
रेवोल्यूशनरी सोसायटी (दुई तान होई) नामक पार्टी का गठन किया और तभी
से वह उपनिवेशवाद विरोधी आंदोलन के एक अहम नेता बन गए थे।
राजकुमार कुआंग दे इस पार्टी के मुखिया थे।
फान बोई चाऊ ने 1905 में चीनी सुधारक लियाँग किचाओ (1873-1929)
से योकोहामा में भेंट की। फान की सबसे प्रभावशाली पुस्तक, द हिस्ट्री ऑफ़
द लॉस ऑफ़ वियतनाम, लियाँग की सलाह और प्रभाव में ही लिखी गई थी।
वियतनाम और चीन में यह किताब खूब बिकी और उस पर एक नाटक भी
खेला गया। यह किताब एक-दूसरे से जुडे दो विचारों पर केंद्रित हैं : एक,
देश की संप्रभुता का नाश, ओर दूसरा, दोनों देशों के अभिजात्य वर्ग को एक
संस्कृति में बाँधने वाले वियतनाम-चीन संबंधों का टूटना। फान अपनी पुस्तक
में इसी दोहरे नाश का विलाप करते हैं। उनके शोक का अंदाज़ वैसा ही था
जैसा परंपरागत अभिजात्य तबके से निकले सुधारकों का दिखाई देता था।

अन्य राष्ट्रवादी फान बोई चाऊ के विचारों से गहरे तोर पर असहमत थे। फान
चू त्रिन्ह (1871-926 ) ऐसे नेताओं में प्रमुख थे। वे राजशाही/राजतंत्र के
कट्टर विरोधी थे। उन्हें यह मंजूर नहीं था कि फ्रासीसियों को देश से निकालने
के लिए शाही दरबार या राजा की सहायता ली जाए। वह एक लोकतांत्रिक
गणराज्य की स्थापना करना चाहते थे। पश्चिम के लोकतांत्रिक आदर्शो से
प्रभावित त्रिन्ह पश्चिमी सभ्यता को पूरी तरह खारिज करने के खिलाफ़ थे।
उन्हें मुक्ति के फ्फ़्रांसीसी क्रांतिकारी आदर्श तो पसंद थे लेकिन उनका आरोप
था कि खुद फ़्रांसीसी ही उन आदर्शों का अनुसरण नहीं कर रहे हैं। उनकी
माँग थी कि फ़्रांसीसी शासक वियतनाम में वैधानिक एवं शैक्षणिक संस्थानों की स्थापना करें और कृषि व उद्योगों का विकास करें।

।@ 5.1 आधुनिक बनने के अन्य तरीके़ : जापान और चीन ।
प्रारंभिक वियतनामी राष्ट्रवादियों के जापान और चीन के साथ काफ़ी घनिष्ठ संबंध थे। जापान और चीन न केवल बदलाव का प्रतीक थे बल्कि फ़्रांसीसी
पुलिस से बच निकलने वालों के लिए शरणस्थली भी थे। इन देशों में
एशियाई क्रांतिकारियों के नेटवर्क बने हुए थे।

बीसवीं सदी के पहले दशक में पूरब की ओर चलो आंदोलन काफ़ी तेज़
था। 1907-1908 में लगभग 300 वियतनामी विद्यार्थी आधुनिक शिक्षा प्राप्त
करने के लिए जापान गए थे। उनमें से बहुतों का सबसे बड़ा लक्ष्य यही था
कि फ़्ररासीसियों को वियतनाम से निकाल बाहर किया जाए, कठपुतली सम्राट
को गद्दी से हटा दिया जाए ओर फ़्ररासीसियों द्वारा अपमानित करके गद्दी से
हटा दिए गए न्गूयेन राजवंश को दोबारा गद्दी पर बिठाया जाए। इन राष्ट्रवादियों
को विदेशी हथियार और मदद लेने से कोई परहेज़ नहीं था। इसके लिए
उन्होंने एशियाई होने के नाते जापानियों से मदद माँगी। जापान आधुनिकीकरण
के रास्ते पर काफ़ी आगे बढ़ चुका था। जापानियों ने पश्चिम द्वारा गुलाम

बनाए जाने की कोशिशों का भी सफलतापूर्वक विरोध
किया था। 1907 में रूस पर विजय प्राप्त करके
जापान अपनी सैनिक ताक़त का भी लोहा मनवा चुका
था। वियतनामी विद्यार्थियों ने टोकियो में भी रेस्टोरेशन
सोसायटी की स्थापना कर ली थी लेकिन 1908 में
जापानी गृह मंत्रालय ने ऐसी गतिविधियों का दमन
शुरू कर दिया। फान बोई चाऊ सहित बहुत सारे लोगों
को जापान से निकाला जाने लगा ओर उन्हें मजबूरन
चीन व थाईलैंड में शरण लेनी पडी।

चीन के घटनाक्रम ने भी वियतनामी राष्ट्रवादियों के
हौसले बढ़ा दिए थे। सुन यात सेन के नेतृत्व में चले
आंदोलन के ज़रिए जनता ने लंबे समय से चीन पर
शासन करते आ रहे राजवंश को 1911 में गद्दी छोड़ने
पर विवश कर दिया ओर वहाँ गणराज्य की स्थापना
की गई। इन घटनाओं से प्रेरणा लेते हुए वियतनामी

विद्यार्थियों ने भी वियतनाम मुक्ति एसोसिएशन (वीयेत-नाम कुवान फुक
होई) की स्थापना कर डाली। अब फ़्रास-विरोधी स्वतंत्रता आंदोलन का
स्वरूप बदल चुका था। अब इस संघर्ष का उद्देश्य यह नहीं था कि
संवैधानिक राजशाही की स्थापना केसे की जाए। अब स्वतंत्रता संग्रामी एक
लोकतांत्रिक गणराज्य की स्थापना का सपना देखने लगे थे।

लेकिन जल्दी ही वियतनाम का साम्राज्यवाद-विरोधी आंदोलन एक नए प्रकार
के नेतृत्व की देखरेख में तेज़ी से आगे बढ़ने लगा।
।@ 6 कम्युनिस्ट आंदोलन और वियतनामी राष्ट्रवाद ।

1930 के दशक में आई महामंदी ने वियतनाम पर भी गहरा असर डाला। रबड़
ओर चावल के दाम गिर गए ओर क़र्ज़ा बढ़ने लगा। चारों तरफ़ बेरोजगारी और
ग्रामीण विद्रोहों का बोलबाला था। न्घे अन और हा तिन्ह प्रांतों में भी ऐसे ही
आंदोलन हुए। ये सबसे गरीब प्रांत थे जहाँ रैडिकल आंदोलनों की एक लंबी
परंपरा चली आ रही थी जिसके कारण उन्हें वियतनाम की 'लपलपाती
चिंगारी' कहा जाता था। जब भी बड़ा संकट आता था तो सबसे पहले वहीं
असंतोष की ज्वाला भड़कती थी। फ़्रांसीसियों ने इन बग़ावतों को सख्ती से
कुचल डाला। यहाँ तक कि जुलूसों पर हवाई जहाज़ों से भी बमबारी की गई।

फरवरी 1930 में हो ची मिन्ह ने राष्ट्रवादियों के अलग-थलग समूहों और गुटों
को एकजुट करके वियतनामी कम्युनिस्ट (वियतनाम काँग सान देंग) पार्टी की
स्थापना की जिसे बादे में इंडो-चाइनीज़ कम्युनिस्ट पार्टी का नाम दिया गया। हो
ची मिन्ह यूरोपीय कम्युनिस्ट पार्टियों के उग्र आंदोलनों से काफ़ी प्रभावित थे।

1940 में जापान ने वियतनाम पर क़ब्ज़ा कर लिया। जापान पूरे दक्षिण-पूर्व
एशिया पर क़ब्ज़ा करना चाहता था। ऐसे में अब राष्ट्रवादियों को फ्रांसीसियों
के साथ-साथ जापानियों से भी लोहा लेना था। बाद में वियेतमिन्ह के नाम
से जानी गई लीग फॉर द इंडिपेंडेस ऑफ़ वियतनाम (वियतनाम स्वतंत्रता
लीग) ने जापानी क़ब्ज़े का मुँहतोड़ जवाब दिया और सितंबर 1945 में हनोई
को आज़ाद करा लिया। इसके बाद वियतनाम लोकतांत्रिक गणराज्य की
स्थापना की गई और हो ची मिन्‍ह को उसका अध्यक्ष चुना गया।

।@ 6.1 वियतनाम गणराज्य ।

नए गणराज्य के सामने बहुत सारी चुनौतियाँ थीं। फ्रांसीसी शासक सम्राट बाओ
दाई को कठपुतली की तरह इस्तेमाल करते हुए देश पर क़ब्ज़ा ज़माए रखने
की कोशिश कर रहे थे। फ्रांसीसी हमले को देखते हुए वियेतमिन्ह के सदस्यों
को पहाड़ी इलाक़ों में शरण लेनी पड़ी। आठ साल तक चली लड़ाई में
आखिरकार फ़्रांसिसीयों को दिएन बिएन फू के मोर्चे पर मुँह की खानी पड़ी।

फ्रांसीसी सेनाओं के सर्वोच्च कमांडर जनरल हेनरी नावारे ने 1953 में ऐलान
किया था कि उनकी सेना जल्दी ही विजयी होगी। लेकिन 7 मई 1954 को
वियेतमिन्ह ने फ्रांसीसी एक्सपीडिशनिरी कोर के बहुत सारे सैनिकों को मार
गिराया ओर 16,000 से ज़्यादा को क़ैद कर लिया। एक जनरल, 16 कर्नलों
और 1,749 अफ़्सरों सहित पूरे कमांडिंग दस्ते को पकड़ लिया गया।

फ़्रांसिसीयों की पराजय के बाद जिनेवा में चली शांति वार्ताओं में वियतनामियों
को देश विभाजन का प्रस्ताव मानने के लिए बाध्य कर दिया गया। उत्तरी और
दक्षिणी वियतनाम, दो अलग-अलग देश बन गए। उत्तरी भाग में हो ची मिन्‍ह
और कम्युनिस्टों की सत्ता स्थापित हुई जबकि दक्षिणी वियतनाम में बाओ डाई
की सत्ता बनी रही।
इस बँटवारे से पूरा वियतनाम युद्ध के मोर्चे में तब्दील होकर रह गया।
देश के अपने ही लोगों ओर पर्यावरण की तबाही होने लगी। कुछ
समय बाद न्गो दिन्ह दिएम के नेतृत्व में हुए तख़्तापलट में बाओ डाई
को गद्दी से हटा दिया गया। इसके बाद दिएम की अगुवाई में एक और
दमनकारी व निरंकुश शासन की स्थापना हुई। उसका विरोध करने
वालों को कम्युनिस्ट कहकर जेल में डाल दिया जाता था या मार दिया
जाता था। दिएम ने अध्यादेश 10 को भी नहीं हटाया जिसमें ईसाई धर्म
को तो मान्यता दी गई थी लेकिन बौद्ध धर्म को ग़ैरक़ानूनी घोषित कर
दिया गया था। उसके तानाशाही शासन के ख़िलाफ़ नेशनल लिबरेशन
फ़्रंट (एन.एल.एफ. ) के नाम से एक व्यापक मोर्चा बनाया गया।

उत्तरी वियतनाम में हो ची मिन्ह के नेतृत्व वाली सरकार की सहायता
से एन.एल.एफ. ने देश के एकीकरण के लिए आवाज उठाई। अमेरिका
इस गठबंधन की बढ़ती ताक़त और उसके प्रस्तावों से भयभीत था। कहीं
पूरे वियतनाम पर कम्युनिस्टों का क़ब्ज़ा न हो जाए, इस भय से अमेरिका
ने अपनी फ़ौजें ओर गोला-बारूद वियतनाम में तैनात करना शुरू कर
दिया। अमेरिका इस खतरे से सख्ती से निपटना चाहता था।

।@ 6.2 युद्ध में अमेरिका का प्रवेश ।

अमेरिका के भी युद्ध में कूद पड़ने से वियतनाम में एक नया दौर शुरू हुआ
जो वियतनामियों के साथ-साथ अमेरिकीयों के लिए भी बहुत मँहगा साबित
हुआ। 1965 से 1972 के बीच अमेरिका के 34, 03, 00 सैनिकों ने
वियतनाम में काम किया जिनमें से 7, 484 महिलाएँ थीं। हालाँकि अमेरिका
के पास एक से बढ़कर एक आधुनिक साधन और बेहतरीन चिकित्सा सेवाएँ
उपलब्ध थीं फिर भी उसके बहुत सारे सैनिक मारे गए। लगभग 47, 244
सैनिक मारे गए और 3, 03, 704 घायल हुए। (घायलों में से 23 , 014 को
भूतपूर्व सैनिक प्रशासन ने स्थायी रूप से अपंग घोषित कर दिया।)अमेरिका के साथ संघर्ष का यह दौर काफ़ी यातनापूर्ण और निर्मम रहा। इस युद्ध
में बड़े-बड़े हथियारों ओर टैंकों से लैस हज़ारों अमेरिकी सैनिक वियतनाम में
झोंक दिए गए थे। उनके पास बी-52 बमवर्षक विमान भी मौजूद थे जिन्हें उस
समय दुनिया का सबसे खतरनाक युद्धक विमान माना जाता था। चौंतरफ़ा हमलों
और रासायनिक हथियारों के बेतहाशा इस्तेमाल से असंख्य गाँव नष्ट हो गए और
विशाल जंगल तहस-नहस कर दिए गए। अमेरिकी फ़ौजों ने नापाम, एजेंट
ऑरेंज ओर फ़ॉस्फ़ोरस बम जैसे घातक रासायनिक हथियारों का जमकर इस्तेमाल
किया। इन हमलों में असंख्य साधारण नागरिक मारे गए।


युद्ध का असर अमेरिका में भी साफ़ महसूस किया जा सकता था। वहाँ के
बहुत सारे लोग इस बात के लिए सरकार का विरोध कर रहे थे कि उसने
देश की फ़ौजों को एक ऐसे युद्ध में झोंक दिया हे जिसे किसी भी हालत
में जीता नहीं जा सकता। जब युवाओं को भी सेना में भर्ती किया जाने लगा
तो लोगों का गुस्सा और बढ़ गया। पर विश्वविद्यालयी स्नातकों को अनिवार्य
सैनिक सेवा से मुक्त रखा गया था। इसका अर्थ है कि जिन्हें मोर्चे पर भेजा
जा रहा था उनमें से बहुत सारे नौजवान समाज के अभिजात्य वर्ग के नहीं
थे इसलिए सरकार को उनसे कोई हमदर्दी नहीं थी। मोर्चे पर भेजे जाने वालों
में ज्यादातर अल्पसंख्यक और गरीब मेहनतकशों के बच्चे थे।

इस युद्ध के प्रति समर्थन ओर विरोध के स्वरों को बुलंद करने में अमेरिकी
मीडिया और फ़िल्मों ने भी एक अहम भूमिका अदा की थी। हॉलीवुड में युद्ध
के समर्थन में कई फ़िल्में बनीं। 1968 में जॉन वेन की फ़िल्म ग्रीन बेरेट्स इसी

प्रकार की फ़िल्म थी। बहुत सारे लोगों ने इस बात को रेखांकित
किया है कि यह एक तर्कहीन प्रोपेगंडा यानी प्रचार-केंद्रित
फिल्म थी जिसने बहुत सारे युवाओं को युद्ध में अपनी जान
गँवाने के लिए उकसाया। कई फ़िल्में इस युद्ध के बारे में
सरकार की नीति का विरोध करती नजर आती थीं। उनमें इस
युद्ध के कारणों की तफ़्तीश करने का प्रयास किया जाता था।
अमेरिका में इस युद्ध से कितना भ्रम पैदा हुआ था इस बात को
जॉन फोर्ड कपोला की फिल्म एपोकैलिप्स नाऊ (1979) से
अच्छी तरह समझा जा सकता हे।

यह युद्ध इसलिए शुरू हुआ था क्योंकि अमेरिकी नीति
निर्माता इस बात को लेकर चिंतित थे कि अगर हो ची मिन्ह
की सरकार अपनी योजनाओं में कामयाब हो गई तो आसपास
के दूसरे देशों में भी कम्युनिस्ट सरकारें स्थापित हो जाएँगी।

पर उन्हें इस बात का अंदाज़ा ही नहीं था कि राष्ट्रवाद की शक्ति ओर ऊर्जा
से लैस लोग किस हद तक जा सकते हैं, अपने घर-बार को त्याग कर कैसी
भयानक परिस्थितियों में रह सकते हैं ओर अपनी आज़ादी के लिए लड़ाई लड़
सकते हैं। वे दुनिया के सबसे विकसित और आधुनिक तकनीक से सुसज्जित


देश का मुक़ाबला करने के लिए तैयार एक छोटे से देश की ताक़त को बहुत काम करके आँक रहे थे ।

। @ 6.3 हो ची मिन्ह भूलभुलैया मार्ग ।
हो ची मिन्ह मार्ग को देखने पर इस बात को अच्छी तरह समझा जा सकता
है कि वियतनामियों ने अमेरिका के विरुद्ध किस तरह लोहा लिया। इससे यह
भी पता चलता है कि वियतनाम के लोग अपने सीमित संसाधनों का भी
कितनी सूझबूझ से इस्तेमाल करना जानते थे। फ़ुटपाथों और सड़कों के इस
विशाल नेटवर्क के ज़रिए देश के उत्तर से दक्षिण की ओर सैनिक व रसद्‌
भेजी जाती थी। पचास के दशक के आखिर में इस मार्ग को काफ़ी बेहतर
बना दिया गया था और 1967 के बाद हर महीने लगभग 20,000 उत्तरी
वियतनामी सैनिक इसी रास्ते से होते हुए दक्षिणी वियतनाम पहुँचने लगे थे।

इस मार्ग पर जगह-जगह छोटे-छोटे सैनिक अड्डे और अस्पताल बने हुए थे।
कुछ इलाकों में माल ढुलाई के लिए ट्रकों का इस्तेमाल भी किया जाता था
लेकिन ज़्यादातर यह काम कूुली करते थे जिनमें ज़्यादातर औरतें होती थीं। इस
तरह के कुली औरत-मर्द लगभग 25 किलो सामान पीठ पर या लगभग 70
किलो सामान साइकिलों पर लेकर निकल जाते थे।

इस मार्ग का ज़्यादातर हिस्सा वियतनाम के बाहर लाओस और कंबोडिया में
पड़ता था और उसके कई सिरे दक्षिणी वियतनाम में पहुँच जाते थे। अमेरिकी
टुकड़ियों ने वियतनामी सैनिकों के लिए रसद की आपूर्ति को बंद करने के लिए
इस मार्ग पर कई बार बम बरसाए। पर बेहिसाब बमबारी के बावजूद वे इस
सप्लाई लाइन को ध्वस्त नहीं कर पाए। अमेरिकी इस मार्ग को इसलिए नहीं तोड
पाए क्‍योंकि वहाँ के लोग हर हमले के बाद उसकी फ़ोरन मरम्मत कर लेते थे।
।@ 7 राष्ट्र और उसके नायक ।

सामाजिक आंदोलनों को देखने का एक पैमाना यह होता हे कि उससे समाज
के विभिन्‍न तबक़ों पर क्‍या असर पड़ता है। आइए देखें कि वियतनाम के
साम्राज्यवाद विरोधी आंदोलन में औरतों की क्‍या भूमिका रही ओर इससे
राष्ट्रवादी विचारधारा के बारे में हमें क्या पता चलता हे।

।@ 7.1 विद्रोही औरतें  ।
पारंपरिक रूप से चीन के मुक़ाबले वियतनाम में औरतों को ज़्यादा बराबरी वाला
दर्जा मिलता था, खासतौर से निचले तबके में। फिर भी औरतों की स्थिति पुरुषों
के मुकाबले कमज़ोर तो थी ही। वे अपने भविष्य के बारे में अहम फैसले नहीं
ले सकती थीं। न ही सार्वजनिक जीवन में उनका कोई खास दखल होता था।

जैसे-जैसे वियतनाम में राष्ट्रवादी आंदोलन जोर पकड़ने लगा समाज में महिलाओं
की हैसियत व स्थिति पर भी सवाल उठने लगे ओर स्त्रीत्व की एक नयी छवि
सामने आने लगी। साहित्यकार और राजनीतिक विचारक विद्रोहों में हिस्सा लेने
वाली महिलाओं को आदर्श के रूप में पेश करने लगे। 1930 में न्हात लिन्ह
द्वारा लिखे गए एक प्रसिद्ध उपन्यास से वियतनाम में काफ़ी विवाद पैदा हो गया।
इस उपन्यास की नायिका एक ऐसे व्यक्ति के साथ रहने से इनकार कर देती
है जिसके साथ जबरन उसका विवाह कर दिया गया था। उसे छोड़ कर अपनी
पसंद के किसी ओर व्यक्ति से विवाह कर लेती हे। यह व्यक्ति राष्ट्रवादी
आंदोलन में सक्रिय हे। यह सोच सामाजिक रीति-रिवाजों ओर परंपराओं के
विरुद्ध एक बगावत थी। यह इस बात का संकेत था कि वियतनामी समाज में
औरत अब एक नयी सोच के साथ आगे बढ़ना चाहती हे।

।@ 7.2 गुज़रे ज़माने के नायक ।

पुराने जमाने की विद्रेही औरतों का भी महिमामंडन किया जाने लगा। 1913 में
राष्ट्रवादी नेता फान बोई चाऊ ने 39-43 ईस्वी में चीनी क़ब्ज़े  के विरुद्ध युद्ध छेड़ने
वाली ट्रंग बहनों के जीवन पर एक नाटक लिखा। इस नाटक में उन्होंने दिखाया
कि इन बहनों ने वियतनामी राष्ट्र को चीनियों से मुक्त कराने के लिए देशभक्ति के
भाव से कैसे-कैसे कारनामे किए थे। उनकी बग़ावत की असली वजह क्‍या थी
इस बारे में बहुत सारे विचारकों की राय भिन्‍न रही है लेकिन फान के नाटक के
बाद उनको आदर्श के रूप में पेश किया जाने लगा और उनका गुणगान किया जाने
लगा। वियतनामियों की अपराजेय इच्छाशक्ति और गहन देशभक्त के प्रतीक के
रूप में पेंटिंग्स, नाटकों और उपन्यासों में उनका महिमामंडन होने लगा। बताया जाता
है कि ट्रंग बहनों ने 30,000 सैनिकों की फ़ौज जुटा ली थी, उन्होंने चीनियों का
दो साल तक मुकाबला किया और अंत में जब उन्हें अपनी पराजय निश्चित दिखाई
देने लगी तो शत्रु के सामने आत्मसमर्पण करने की बजाय उन्होंने खुदकुशी कर ली।

अतीत की अन्य विद्रोहिणियाँ भी व्यापक राष्ट्रवादी आख्यान का हिस्सा थीं।
इनमें त्रियू अयू सबसे महत्त्वपूर्ण और सम्मानित रही हैं। तीसरी सदी में पैदा
होने वाली त्रियू बचपन में ही यतीम हो गई थीं। माँ-बाप के मरने के बाद
वह अपने भाई के साथ रहने लगीं। बडी होने पर उन्होंने अपना घर छोड़ दिया
और जंगलों में चली गई। वहाँ रहकर उन्होंने एक विशाल सेना का गठन
किया और चीनियों के वर्चस्व को चुनौती दी। इस संघर्ष के अंत में जब
उनकी सेना हार गई तो उन्होंने पानी में डूब कर अपनी जान दे दी थी।
वियतनामियों के लिए वह देश के मान की रक्षा करते हुए जान देने वाली शहीद
ही नहीं बल्कि एक देवी बन गई थीं। लोगों को साहसपूर्वक आगे बढ़ने के लिए
प्रेरित करते हुए राष्ट्रवादियों ने उनकी छवि का खूब प्रचार किया।

।@ 7.3 योद्धा औरतें ।

1960 के दशक के पत्र-पत्रिकाओं में दुश्मन से लोहा लेती यौंद्धा औरतों की
तसवीरें बड़ी संख्या में छपने लगीं। इन तसवीरों में स्थानीय प्रहरी दस्ते की औरतों
को हवाई जहाज़ों को मार गिराते हुए दर्शाया जाता था। उनको युवा, बहादुर और
समर्पित योद्धाओं के रूप में चित्रित किया जाता था। इस बारे में कहानियाँ छपने
लगीं कि सेना में शामिल होने और राइफ़ल उठाने का मौक़ा मिलने से वे कितना
खुश महसूस करती हैं। कुछ कहानियों में बताया जाता था कि किस अप्रतिम वीरता
का परिचय देते हुए किसी महिला सैनिक ने अकेले ही शत्रुओं को मार गिराया।
न्गूयेन थी शुआन नामक महिला के बारे में बताया जाता था कि उसके पास केवल
20 गोलियाँ थीं लेकिन इन्हीं के सहारे उसने एक जेट विमान को मार गिराया था।

औरतों को सिर्फ़ योद्धा के रूप में ही नहीं बल्कि कामगारों के रूप में भी पेश
किया जा रहा था। बहुत सारी तसवीरों में औरतों को एक हाथ में राइफ़ल और
दूसरे हाथ में हथौड़ा लिए दिखाया जाता था। चाहे बूढ़ी हों या जवान,औरतों को
निस्वार्थ भाव से देश रक्षा के लिए समर्पित नागरिकों के रूप में पेश किया जाने
लगा था। जब साठ के दशक में बड़ी संख्या में सैनिक मारे जाने लगे तो औरतों
से भी ज़्यादा से ज़्यादा तादाद में सेना में भर्ती होने का आहवान किया गया।

बहुत सारी औरतों ने इस आहवान को गंभीरता से लिया ओर वे प्रतिरोध आंदोलन में
शामिल हो गईं। वे घायलों की मरहम-पट्टी करने, भूमिगत कमरे व सुरंगें बनाने ओर
दुश्मन से मोर्चा लेने में बढ़-चढ़ कर हिस्सा लेने लगीं। हो ची मिन्ह मार्ग पर देश
के युवा वॉलंटियरों ने 2,195 किलोमीटर लंबी महत्त्वपूर्ण सड़कों पर लगातार पहरा
दिया और 2,500 ठिकानों की हिफ़ाज्ञत की। उन्होंने छह हवाई पटि्टियाँ बनाईं, दसियों
हज़ार बमों को बरबाद किया, हज़ारों किलोग्राम माल ढोया, हथियार व गोला-बारूद
की सप्लाई जारी रखी और पंद्रह जहाज़ों को मार गिराया था। 1965 से 1975 के
बीच इस मार्ग पर काम करने वाले युवाओं में से 70-80 प्रतिशत लड़कियाँ थीं। एक
सैनिक इतिहासकार का कहना है कि वियतनाम की सेना, मिलीशिया (नागरिक
सेना) , स्थानीय दस्तों और पेशेवर टोलियों में ।5 लाख औरतें काम करती थीं।

।@ 7.4 शांति के समय औरतें ।

सत्तर के दशक तक आते-आते शांति प्रक्रिया शुरू हो चुकी थी। युद्ध समाप्त
होने के आसार दिखाई देने लगे थे। इसके बाद औरतों को योद्धाओं के रूप में
पेश करने का चलन खत्म होने लगा। अब ओरतों को मज़दूरों के रूप में ही ज़्यादा
पेश किया जाने लगा। उन्हें सैनिकों के रूप में नहीं बल्कि कृषि कोऑपरेटिवों,
कारखानों और उत्पादन इकाइयों में काम करते हुए दर्शाया जाने लगा।



।@ 8 युद्ध की समाप्ति ।
युद्ध के लंबा खिंचते जाने से अमेरिका में भी लोग सरकार के खिलाफ़ बोलने
लगे थे। यह साफ़ दिखाई दे रहा था कि अमेरिका अपने लक्ष्य को हासिल करने
में विफल रहा है। अमेरिका न तो वियतनामियों के प्रतिरोध को कुचल पाया था
ओर न ही अमेरिकी कार्रवाई के लिए वियतनामी जनता का समर्थन प्राप्त कर
पाया। इस दौरान हज़ारों नौजवान अमेरिकी सिपाही अपनी जान गँवा चुके थे और
असंख्य वियतनामी नागरिक मारे जा चुके थे। इस युद्ध को पहला टेलिविज़न युद्ध
कहा जाता हे। युद्ध के दृश्य हर रोज़ समाचार कार्यक्रमों में टेलीविज़न के पर्दे
पर प्रसारित किए जाते थे। अमेरिकी कुकृत्यों को देखकर बहुत सारे लोगों का
अमेरिका से मोहभंग हो चुका था। मैरी मैक्कार्थी जैसे लेखक या जेन फोंडा जेसे
कलाकारों ने तो उत्तरी वियतनाम का दौरा भी किया और अपने देश की रक्षा के
लिए वियतनामियों द्वारा दिए गए बलिदानों की भूरि-भूरि प्रशंसा की। राजनीतिक
सिद्धांतकार नोम चॉम्स्की ने इस युद्ध को 'शांति के लिए, राष्ट्रीय आत्मनिर्णय
के अधिकार के लिए ओर अंतर्राष्ट्रीय सहयोग के लिए भारी खतरा' बताया।

सरकारी नीति के खिलाफ व्यापक प्रतिक्रियाओं ने युद्ध खत्म करने के प्रयासों को
ओर बल प्रदान किया। जनवरी 1974 में पेरिस में एक शांति समझौते पर हस्ताक्षर
किए गए। इस समझोते से अमेरिका के साथ चला आ रहा टकराव तो खत्म हो
गया लेकिन साइगॉन शासन ओर एनएलएफ के बीच टकराव जारी रहा। आखिरकार
30 अप्रैल 1975 को एनएलएफ ने राष्ट्रपति के महल पर कब्जा कर लिया ओर
वियतनाम के दोनों हिस्सों को मिला कर एक राष्ट्र की स्थापना कर दी गई।
