|@ भारत में राष्ट्रवाद|

जैसा कि आप देख चुके है, यूरोप में आधुनिक राष्ट्रवाद के साथ ही
राष्ट्र-राज्यों का भी उदय हुआ। इससे अपने बारे में लोगों की समझ बदलने
लगी। वे कौन हैं, उनकी पहचान किस बात से परिभाषित होती है, यह भावना
बदल गई। उनमें राष्ट्र के प्रति लगाव का भाव पैदा होने लगा। नए प्रतीकों
और चिन्हों ने, नए गीतों और विचारों ने नए संपर्क स्थापित किए और समुदायों
की सीमाओं को दोबारा परिभाषित कर दिया। ज़्यादातर देशों में इस नई
राष्ट्रपैय पहचान का निर्माण एक लंबी प्रक्रिया में हुआ। आइए देखें कि हमारे
देश में यह चेतना किस तरह पैदा हुई? 

वियतनाम और दूसरे उपनिवेशों की तरह भारत मैं भी आधुनिक राष्ट्रवाद के
उदय को परिघटना उपनिवेशवाद विरोधी आंदोलन के साथ गहरे तौर पर जुड़ी
हुई थी। औपनिवेशिक शासकों के ख़िलाफ़ संघर्ष के दौरान लोग आपसी
एकता को पहचानने लगे थे। उत्पीड़न और दमन के साझा भाव ने विभिन्न
समूहों को एक-दूसरे से बाँध दिया था। लेकिन हर वर्ग और समूह पर
उपनिवेशवाद का असर एक जैसा नहीं था। उनके अनुभव भी अलग थे और 
स्वतंत्रता  के मायने भी भिन्न थे। महात्मा गांधी के नेतृत्व में कांग्रेस ने इन समूहों
को इकट्ठा करके एक विशाल आंदोलन खड़ा किया। परंतु इस एकता में
टकराव के बिंदु भी निहित थे।

पहले की एक और पुस्तक में भी आपने भारत में राष्ट्रवाद के उदय का
अध्ययन किया था। वहाँ आपने बीसवीं सदी के पहले दशक तक की कहानी पढ़ी 
थी। इस अध्याय मैं हम 1920 के दशक से आगे अध्ययन करेंगे और
असहयोग आंदोलन तथा सविनय अवज्ञा आंदोलन के बारे में पढ़ेंगे। हम ये
देखेंगे कि कांग्रेस ने रास्ट्रीय आंदोलन को विकसित करने के लिए किस तरह
के प्रयास किए, इस आंदोलन में विभिन्न सामाजिक समूहों ने किस तरह
हिस्सा लिया और किस तरह राष्ट्रवाद ने लोगों की कल्पना को नयो उड़ान दे दी।



।@ 1 पहला विश्वयुद्ध, खिलाफ़त और असहयोग ।

1919  से बाद के सालों में हम देखते है कि राष्ट्रीय आंदोलन नए इलाकों तक
फैल गया था, उसमें नए सामाजिक समूह शामिल हो गए थे और संघर्ष की
क्या पद्धतियाँ सामने आ रहीं थीं। इन बदलावों को हम कैसे समझेंगे? उनके क्या 
परिणाम हुए?

सबसे पहली बात यह है कि विश्वयुद्ध ने एक नयी आर्थिक और राजनीतिक
स्थिति पैदा कर दी थी। इसके कारण रक्षा व्यय में भारी इज़ाफ़ा हुआ। इस
खर्चे की भरपाई करने के लिए युद्ध के नाम पर क़ज़े॔ लिए गए और करों
में वृद्धि की गई। सीमा शुल्क बढा दिया गया और आयकर शुरू किया गया ।
युद्ध के दौरान क़ीमतों तेजी से बढ़ रही थीं। 1913 से 1918 के बीच क़ीमते
दोगुना हो चुकी थीं जिसके कारण आम लोगों की मुश्किलें बढ़ गई थीं। गाँवों
में सिपाहियों को जबरन भर्ती किया गया जिसके कारण ग्रामीण इलाक़ो में
व्यापक गुस्सा था। 1918-19 और 1920-21 में देश के बहुत सारे हिस्सों में
फसल खराब हो गई जिसके करण खाद्य पदार्थों का भारी अभाव पैदा हो गया ।
उसी समय फ़्लू की महामारी फैल गई। 1921 की जनगणना के मुताबिक दुर्भिक्ष
ओर महामारी के कारण 120-130 लाख लोग मारे गए।

लोगों को उम्मीद थी कि युद्ध खत्म होने के बाद उनकी मुसीबतें कम हो
जाएँगी। लेकिन ऐसा नहीं हुआ।

इसी समय एक नया नेता सामने आया और उसने संघर्ष का एक नया ढंग,
एक नया तरीका पेश किया।

।@ 1.1 सत्याग्रह का विचार ।

महात्मा गांधी जनवरी 1915 में भारत लौटे। इससे पहले वे दक्षिण अफ्रीका
में थे। उन्होंने एक नए तरह के जनांदोलन के रास्ते पर चलते हुए वहा की
 
नसलभेदी सरकार से सफलतापूर्वक लोहा लिया था। इस पद्धति को वे
सत्याग्रह कहते थे। सत्याग्रह के विचार में सत्य की शक्ति पर आग्रह और
सत्य की खोज पर ज़ोर दिया जाता था। इसका अर्थ यह था कि अगर आपका
उद्देश्य सच्चा हे, यदि आपका संघर्ष अन्याय के ख़िलाफ़ है तो उत्पीड़क से
मुक़ाबला करने के लिए आपको किसी शारीरिक बल की आवश्यकता नहीं
है। प्रतिशोध की भावना या आक्रामकता का सहारा लिए बिना सत्याग्रही
केवल अहिंसा के सहारे भी अपने संघर्ष में सफल हो सकता हे। इसके लिए
दमनकारी शत्रु की चेतना को झिंझोड़ना चाहिए। उत्पीड़क शत्रु को ही नहीं
बल्कि सभी लोगों को हिंसा के ज़रिए सत्य को स्वीकार करने पर विवश करने
की बजाय सच्चाई को देखने और सहज भाव से स्वीकार करने के लिए प्रेरित
किया जाना चाहिए। इस संघर्ष में अंतत: सत्य की ही जीत होती है। गांधीजी
का विश्वास था की अहिंसा का यह धर्म सभी भारतीयों को एकता के सूत्र
में बाँध सकता हे।
 

भारत आने के बाद गांधीजी ने कई स्थानों पर सत्याग्रह आंदोलन चलाया।
1916 में उन्होंने बिहार के चंपारन इलाक़े का दौरा किया और दमनकारी
बागान व्यवस्था के ख़िलाफ किसानों को संघर्ष के लिए प्रेरित किया। 1917
में उन्होंने गुजरात के खेड़ा जिले के किसानों की मदद के लिए सत्याग्रह का
आयोजन किया। फ़सल खराब हो जाने और प्लेग की महामारी के कारण खेड़ा
जिले के किसान लगान चुकाने की हालत में नहीं थे। वे चाहते थे कि लगान
वसूली में ढील दी जाए। 1918 में गांधीजी सूती कपड़ा कारखानों के मजदूरों
के बीच सत्याग्रह आंदोलन चलाने अहमदाबाद जा पहुँचे।

।@ 1.2 रॉलट एक्ट ।

इस कामयाबी से उत्साहित गांधीजी ने 1919 में प्रस्तावित रॉलट एक्ट
के ख़िलाफ एक राष्ट्रव्यापी सत्याग्रह आंदोलन चलाने का फ़ैसला
लिया। भारतीय सदस्यों के भारी विरोध के बावजूद इस कानून को इम्पीरियल
लेजिस्लेटिव काउंसिल ने बहुत जल्दबाजी में पारित कर दिया था। इस क़ानून
के ज़रिए सरकार को राजनीतिक गतिविधियों को कुचलने और राजनीतिक
क़ैदियों को दो साल तक बिना मुक़दमा चलाए जेल में बंद रखने का अधिकार
मिल गया था। महात्मा गांधी ऐसे अन्यायपूर्ण क़ानूनों के ख़िलाफ़ अहिंसक ढंग
से नागरिक अवज्ञा चाहते थे। इसे 6 अप्रैल को एक हड़ताल से शुरू होना था।

विभिन्न शहरों में रेली-जुलूसों का आयोजन किया गया। रेलवे वर्कशॉप्स में
कामगार हड़ताल पर चले गए। दुकानें बंद हो गईं। इस व्यापक जन-उभार से
चिंतित तथा रेलवे व टेलीग्राफ़ जैसी संचार सुविधाओं के भंग हो जाने की
आंशका से भयभीत अंग्रेजों ने राष्ट्रवादियों पर दमन शुरू कर दिया। अमृतसर
में बहुत सारे स्थानीय नेताओं को हिरासत में ले लिया गया। गांधीजी के दिल्‍ली
में प्रवेश करने पर पाबंदी लगा दी गई। 10 अप्रैल को पुलिस ने अमृतसर में
एक शांतिपूर्ण जुलूस पर गोली चला दी। इसके बाद लोग बैंकों, डाकखानों
और रेलवे स्टेशनों पर हमले करने लगे। मार्शल लॉ लागू कर दिया गया और
जनरल डायर ने कमान सँभाल ली।

13 अप्रैल को जलियाँवाला बाग हत्याकांड हुआ। उस दिन अमृतसर में बहुत
सारे गाँव वाले सालाना वैसाखी मेले में शिरकत करने के लिए जलियाँवाला
बाग़ मैदान में जमा हुए. थे। काफी लोग तो सरकार द्वारा लागू किए गए
दमनकारी कानून का विरोध प्रकट करने के लिए एकत्रित हुए। यह मैदान
चारों तरफ से बंद था। शहर से बाहर होने के कारण वहाँ जुटे लोगों को यह
पता नहीं था कि इलाके में मार्शल लॉ लागू किया जा चुका है। जनरल डायर
हथियारबंद सैनिकों के साथ वहाँ पहुँचा और जाते ही उसने मैदान से बाहर
निकलने के सारे रास्तों को बंद कर दिया। इसके बाद उसके सिपाहियों ने भीड़
पर अंधाधुंध गोलियाँ चला दीं। सैंकड़ों लोग मारे गए। बाद में उसने बताया
कि वह सत्याग्रहियों के जुहन में दहशत और विस्मय का भाव पैदा करके
'एक नैतिक प्रभाव' उत्पन्न करना चाहता था।

जैसे-जैसे जलियाँवाला बाग़ की खबर फैली, उत्तर भारत के बहुत सारे शहरों
में लोग सड़कों पर उतरने लगे। हड़तालें होने लगीं, लोग पुलिस से मोर्चा लेने
लगे और सरकारी इमारतों पर हमला करने लगे। सरकार ने इन कार्रवाइयों को
निर्ममता से कुचलने का रास्ता अपनाया। सरकार लोगों को अपमानित और
आतंकित करना चाहती थी। सत्याग्रहियों को ज़मीन पर नाक रगड़ने के लिए,
सड़क पर घिसट कर चलने और सारे साहिबों को सलाम मारने के लिए मजबूर
किया गया। लोगों को कोडे मारे गए और गाँवों (गुजराँवाला, पंजाब) पर बम
बरसाए गए। हिंसा फैलते देख महात्मा गांधी ने आंदोलन वापस ले लिया।


भले ही रॉलट सत्याग्रह एक बहुत बड़ा आंदोलन था लेकिन अभी भी वह
मुख्य रूप से शहरों और क़स्बों तक ही सीमित था। महात्मा गांधी पूरे भारत
में और भी ज़्यादा जनाधार वाला आंदोलन खड़ा करना चाहते थे। लेकिन
उनका मानना था कि हिंदू-मुसलमानों को एक-दूसरे के नज़दीक लाए बिना
ऐसा कोई आंदोलन नहीं चलाया जा सकता। उन्हें लगता था कि ख़िलाफ़त
का मुद्दा उठाकर वे दोनों समुदायों को नज़दीक ला सकते हें। पहले विश्वयुद्ध
में ऑटोमन तुर्की की हार हो चुकी थी। इस आशय की अफ़वाहें फैली हुई
थीं कि इस्लामिक विश्व के आध्यात्मिक नेता (ख़लीफ़ा ) ऑटोमन सम्राट पर
एक बहुत सख्त शांति संधि थोपी जाएगी। ख़लीफ़ा की तात्कालिक शक्तियों
की रक्षा के लिए मार्च 1919 में बंबई में एक ख़िलाफत समिति का गठन
किया गया था। मोहम्मद अली और शौकत अली बंधुओं के साथ-साथ कई
युवा मुस्लिम नेताओं ने इस मुद्दे पर संयुक्त जनकार्रवाई की संभावना तलाशने
के लिए महात्मा गांधी के साथ चर्चा शुरू कर दी थी। सितंबर 1920 में
कांग्रेस के कलकत्ता अधिवेशन में महात्मा गांधी ने भी दूसरे नेताओं को इस
बात पर राज़ी कर लिया कि ख़िलाफत आंदोलन के समर्थन और स्वराज के
लिए एक असहयोग आंदोलन शुरू किया जाना चाहिए।

।@ 1.3 असहयोग ही क्‍यों? ।

अपनी प्रसिद्ध पुस्तक हिंद स्वराज (1909) में महात्मा गांधी ने कहा था कि
भारत में ब्रिटिश शासन भारतीयों के सहयोग से ही स्थापित हुआ था और यह
शासन इसी सहयोग के कारण चल पा रहा हे। अगर भारत के लोग अपना
सहयोग वापस ले लें तो साल भर के भीतर ब्रिटिश शासन ढह जाएगा और
स्वराज की स्थापना हो जाएगी।

असहयोग का विचार आंदोलन कैसे बन सकता था? गांधीजी का सुझाव था
कि यह आंदोलन चरणबद्ध तरीके से आगे बढ़ना चाहिए। सबसे पहले लोगों
को सरकार द्वारा दी गई पदवियाँ लौटा देनी चाहिए और सरकारी नौकरियों,
सेना, पुलिस, अदालतों, विधायी परिषदों, स्कूलों और विदेशी वस्तुओं का
बहिष्कार करना चाहिए। अगर सरकार दमन का रास्ता अपनाती हे तो व्यापक
सविनय अवज्ञा अभियान भी शुरू किया जाए। 1920 की गर्मियों में
गांधीजी और शौकत अली आंदोलन के लिए समर्थन जुटाते हुए देश भर में
यात्राएँ करते रहे।

कांग्रेस में बहुत सारे लोग इन प्रस्तावों पर सशंकित थे। वे नवंबर 1920 में
विधायी परिषद्‌ के लिए होने वाले चुनावों का बहिष्कार करने में हिचकिचा
रहे थे। उन्हें भय था कि इस आंदोलन में लोग हिंसा कर सकते हैं। सितंबर
से दिसंबर तक कांग्रेस में भारी खींचतान चलती रही। कुछ समय के लिए
ऐसा लगा कि आंदोलन के समर्थकों और विरोधियों के बीच सहमति नहीं बन
पाएगी। आखिरकार दिसंबर 1920 में कांग्रेस के नागपुर अधिवेशन में एक
समझौता हुआ और असहयोग कार्यक्रम पर स्वीकृति की मोहर लगा दी गई।

आंदोलन किस तरह आगे बढा? उसमें किन लोगों ने हिस्सा लिया? विभिन्न
सामाजिक समूहों ने असहयोग के विचार को किस तरह समझा?


।@ 2 आंदोलन के भीतर अलग-अलग धाराएँ ।

असहयोग-ख़िलाफ़त आंदोलन जनवरी 1921 में शुरू हुआ। इस आंदोलन में
विभिन्न सामाजिक समूहों ने हिस्सा लिया लेकिन हरेक की अपनी-अपनी
आकांक्षाएँ थीं। सभी ने स्वराज के आहवान को स्वीकार तो किया लेकिन
उनके लिए उसके अर्थ अलग-अलग थे।

।@ 2.1 शहरों में आंदोलन ।

आंदोलन की शुरुआत शहरी मध्यवर्ग की हिस्सेदारी के साथ हुई। हज़ारों
विद्यार्थियों ने स्कूल-कॉलेज छोड़ दिए। हेडमास्टरों ओर शिक्षकों ने इस्तीफ़े
सौंप दिए। वकीलों ने मुक़दमे लड़ना बंद कर दिया। मद्रास के अलावा
ज़्यादातर प्रांतों में परिषद्‌ चुनावों का बहिष्कार किया गया। मद्रास में
ग़ैर-ब्राह्मणों द्वारा बनाई गई जस्टिस पार्टी का मानना था कि काउंसिल में प्रवेश
के ज़रिए उन्हें वे अधिकार मिल सकते हैं जो सामान्य रूप से केवल ब्राह्मणों
को मिल पाते हैं इसलिए इस पार्टी ने चुनावों का बहिष्कार नहीं किया।

आर्थिक मोर्चे पर असहयोग का असर और भी ज़्यादा नाटकीय रहा। विदेशी
सामानों का बहिष्कार किया गया, शराब की दुकानों की पिकेटिंग की गई,
और विदेशी कपड़ों की होली जलाई जाने लगी। 1921 से 1922 के बीच
विदेशी कपड़ों का आयात आधा रह गया था। उसकी क़ीमत 102 करोड़ से
घटकर 57 करोड़ रह गई। बहुत सारे स्थानों पर व्यापारियों ने विदेशी चीजों
का व्यापार करने या विदेशी व्यापार में पैसा लगाने से इनकार कर दिया। जब
बहिष्कार आंदोलन फैला और लोग आयातित कपड़े को छोड़कर केवल
भारतीय कपड़े पहनने लगे तो भारतीय कपड़ा मिलों और हथकरघों का
उत्पादन भी बढ़ने लगा।

कुछ समय बाद शहरों में यह आंदोलन धीमा पड़ने लगा। इसके कई कारण
थे। खादी का कपड़ा मिलों में भारी पैमाने पर बनने वाले कपड़ों के मुकाबले
प्राय: मँहगा होता था और गरीब उसे नहीं खरीद सकते थे। वे मिलों के कपड़े
का लंबे समय तक बहिष्कार केसे कर सकते थे? ब्रिटिश संस्थानों के
बहिष्कार से भी समस्या पेदा हो गई। आंदोलन की कामयाबी के लिए
वैकल्पिक भारतीय संस्थानों की स्थापना ज़रूरी थी ताकि ब्रिटिश संस्थानों के
स्थान पर उनका प्रयोग किया जा सके। लेकिन वैकल्पिक संस्थानों की स्थापना
की प्रक्रिया बहुत धीमी थी। फलस्वरूप, विद्यार्थी और शिक्षक सरकारी स्कूलों
में लौटने लगे और वकील दोबारा सरकारी अदालतों में दिखाई देने लगे।

 

।@ 2.2 ग्रामीण इलाक़ों में विद्रोह ।

शहरों से बढ़कर असहयोग आंदोलन देहात में भी फैल गया था। युद्ध के बाद
देश के विभिन्न भागों में चले किसानों व आदिवासियों के संघर्ष भी इस
आंदोलन में समा गए।

अवध में संन्यासी बाबा रामचंद्र किसानों का नेतृत्व कर रहे थे। बाबा रामचंद्र
इससे पहले फिजी में गिरमिटिया मज़दूर के तौर पर काम कर चुके थे।
उनका आंदोलन तालुक़दारों ओर ज़मींदारों के ख़िलाफ़ था जो किसानों से
भारी-भरकम लगान औ तरह-तरह के कर वसूल कर रहे थे। किसानों को
बेगार करनी पड़ती थी। पट्टेदार के तौर पर उनके पट्टे निश्चित नहीं होते
थे। उन्हें बार-बार पट्टे की जमीन से हटा दिया जाता था ताकि जमीन पर
उनका कोई अधिकार स्थापित न हो सके। किसानों की माँग थी कि लगान
कम किया जाए, बेगार खत्म हो और दमनकारी ज़मींदारों का सामाजिक
बहिष्कार किया जाए। बहुत सारे स्थानों पर ज़मींदारों को नाई-धोबी की
सुविधाओं से भी वंचित करने के लिए पंचायतों ने नाई-धोबी बंद का फ़ैसला
लिया। जून 1920 में जवाहर लाल नेहरू ने अवध के गाँवों का दौरा किया,
गाँववालों से बातचीत की और उनकी व्यथा समझने का प्रयास किया। अक्तूबर
तक जवाहर लाल नेहरू, बाबा रामचंद्र तथा कुछ अन्य लोगों के नेतृत्व में
अवध किसान सभा का गठन कर लिया गया। महीने भर में इस पूरे इलाक़े
के गाँवों में संगठन की 300 से ज़्यादा शाखाएँ बन चुकी थीं। अगले साल
जब असहयोग आंदोलन शुरू हुआ तो कांग्रेस ने अवध के किसान संघर्ष को
इस आंदोलन में शामिल करने का प्रयास किया लेकिन किसानों के आंदोलन
में ऐसे स्वरूप विकसित हो चुके थे जिनसे कांग्रेस का नेतृत्व खुश नहीं था।
1921 में जब आंदोलन फैला तो तालुक़दारों और व्यापारियों के मकानों पर
हमले होने लगे, बाज़ारों में लूटपाट होने लगी ओर अनाज के गोदामों पर
क़ब्ज़ा कर लिया गया। बहुत सारे स्थानों पर स्थानीय नेता किसानों को समझा
रहे थे कि गांधीजी ने ऐलान कर दिया है कि अब कोई लगान नहीं भरेगा और
जमीन गरीबों में बाँट दी जाएगी। महात्मा का नाम लेकर लोग अपनी सारी
कार्रवाइयों ओर आकांक्षाओं को सही ठहरा रहे थे।

आदिवासी किसानों ने महात्मा गांधी के संदेश ओर स्वराज के विचार का कुछ
और ही मतलब निकाला। उदाहरण के लिए, आंध्र प्रदेश की गूडेम पहाड़ियों
में 1920 के दशक की शुरुआत में एक उग्र गुरिल्ला आंदोलन फैल गया।
कांग्रेस इस तरह के संघर्ष को कभी स्वीकार नहीं कर सकती थी। अन्य वन
क्षेत्रों की तरह यहाँ भी अंग्रेजी सरकार ने बड़े-बड़े जंगलों में लोगों के दाखिल
होने पर पाबंदी लगा दी थी। लोग इन जंगलों में न तो मवेशियों को चरा सकते
थे न ही जलावन के लिए लकड़ी और फल बीन सकते थे। इससे पहाड़ों
के लोग परेशान और गुस्सा थे। न केवल उनकी रोज़ी-रोटी पर असर पड़
रहा था बल्कि उन्हें लगता था कि उनके परंपरागत अधिकार भी छीने जा रहे
हैं। जब सरकार ने उन्हें सड़कों के निर्माण के लिए बेगार करने पर मजबूर
किया तो लोगों ने बग़ावत कर दी। उनका नेतृत्व करने वाले अल्लूरी सीताराम
राजू एक दिलचस्प व्यक्ति थे। उनका दावा था कि उनके पास बहुत सारी
विशेष शक्तियाँ हैं : वह सटीक खगोलीय अनुमान लगा सकते हैं, लोगों को
स्वस्थ कर सकते हैं तथा गोलियाँ भी उन्हें नहीं मार सकतीं। राजू के व्यक्तित्व
से चमत्कृत विद्रोहियों को विश्वास था कि वह ईश्वर का अवतार है। राजू	
महात्मा गांधी की महानता के गुण गाते थे। उनका कहना था कि वह
असहयोग आंदोलन से प्रेरित हैं। उन्होंने लोगों को खादी पहनने तथा शराब
छोड़ने के लिए प्रेरित किया। साथ ही उन्होंने यह दावा भी किया कि भारत
अहिंसा के बल पर नहीं बल्कि केवल बलप्रयोग के ज़रिए ही आज्ञाद हो
सकता हे। गूडेम विद्रोहियों ने पुलिस थानों पर हमले किए, ब्रिटिश
अधिकारियों को मारने की कोशिश की और स्वराज प्राप्ति के लिए गुरिल्ला
युद्ध चलाते रहे। 1924 में राजू को फाँसी दे दी गई। राजू अपने लोगों के बीच
लोकनायक बन चुके।

।@ 2.3 बागानों में स्वराज ।

महात्मा गांधी के विचारों और स्वराज की अवधारणा के बारे में मज़दूरों की
अपनी समझ थी। असम के बागानी मज़दूरों के लिए आज़ादी का मतलब यह
था कि वे उन चारदीवारियों से जब चाहे आ-जा सकते हैं जिनमें उनको बंद
करके रखा गया था। उनके लिए आज़ादी का मतलब था कि वे अपने गाँवों
से संपर्क रख पाएँगे। 1859 के इनलैंड इमिग्रेशन एक्ट के तहत बागानों में
काम करने वाले मज़दूरों को बिना इजाज़त बागान से बाहर जाने की छूट नहीं
होती थी और यह इजाज़त उन्हें विरले ही कभी मिलती थी। जब उन्होंने
असहयोग आंदोलन के बारे में सुना तो हज़ारों मज़दूर अपने अधिकारियों की
अवहेलना करने लगे। उन्होंने बागान छोड़ दिए और अपने घर को चल दिए।
उनको लगता था कि अब गांधी राज आ रहा है इसलिए अब तो हरेक को
गाँव में ज़मीन मिल जाएगी। लेकिन वे अपनी मंज़िल पर नहीं पहुँच पाए।
रेलवे ओर स्टीमरों की हड़ताल के कारण वे रास्ते में ही फँसे रह गए। उन्हें
पुलिस ने पकड़ लिया और उनकी बुरी तरह पिटाई हुई।

इन स्थानीय आंदोलनों की अपेक्षाओं ओर दृष्टियों को कांग्रेस के कार्यकम में
परिभाषित नहीं किया गया था। उन्होंने तो स्वराज शब्द का अपने-अपने
हिसाब से अर्थ निकाल लिया था। उनके लिए यह एक ऐसे युग का द्योतक
था जब सारे कष्ट ओर सारी मुसीबतें खत्म हो जाएँगी। फिर भी, जब
आदिवासियों ने गांधीजी के नाम का नारा लगाया और “स्वतंत्र भारत” की
हुंकार भरी तो वे एक अखिल भारतीय आंदोलन से भी भावनात्मक स्तर पर
जुडे हुए थे। जब वे महात्मा गांधी का नाम लेकर काम करते थे या अपने
आंदोलन को कांग्रेस के आंदोलन से जोड़कर देखते थे तो वास्तव में एक ऐसे
आंदोलन का अंग बन जाते थे जो उनके इलाक़े तक ही सीमित नहीं था।


।@ 3 सविनय अवज्ञा की ओर ।

फ़रवरी 1922 में महात्मा गांधी ने असहयोग आंदोलन वापस लेने का फैसला
कर लिया। उनको लगता था कि आंदोलन हिंसक होता जा रहा है और
सत्याग्रहियों को व्यापक प्रशिक्षण की ज़रूरत है। कांग्रेस के कुछ नेता इस
तरह के जनसंघर्षों से थक चुके थे। वे 1919 के गवर्नमेंट ऑफ़ इंडिया एक्ट
के तहत गठित की गई प्रांतीय परिषदों के चुनाव में हिस्सा लेना चाहते थे।
उनको लगता था कि परिषदों में रहते हुए ब्रिटिश नीतियों का विरोध करना,
सुधारों की वकालत करना और यह दिखाना भी महत्त्वपूर्ण है कि ये परिषदें
लोकतांत्रिक संस्था नहीं हैं। सी.आर. दास ओर मोतीलाल नेहरू ने परिषद्‌
राजनीति में वापस लौटने के लिए कांग्रेस के भीतर ही स्वराज पार्टी का गठन
कर डाला। जवाहरलाल नेहरू ओर सुभाषचंद्र बोस जैसे युवा नेता ज़्यादा उग्र
जनांदोलन ओर पूर्ण स्वतंत्रता के लिए दबाव बनाए हुए थे।

आंतरिक बहस व असहमति के इस माहौल में दो ऐसे तत्व थे जिन्होंने बीस
के दशक के आखिरी सालों में भारतीय राजनीति की रूपरेखा एक बार फिर
बदल दी। पहला कारक था विश्वव्यापी आर्थिक मंदी का असर। 1926 से
कृषि उत्पादों की क़ीमतें गिरने लगी थीं और 1930 के बाद तो पूरी तरह
धराशायी हो गईं। कृषि उत्पादों की माँग गिरी और निर्यात कम होने लगा तो
किसानों को अपनी उपज बेचना और लगान चुकाना भी भारी पड़ने लगा।
1930 तक ग्रामीण इलाक़े भारी उथल-पुथल से गुजरने लगे थे।

इसी पृष्ठभूमि में ब्रिटेन की नयी टोरी सरकार ने सर जॉन साइमन के नेतृत्व में एक
वैधानिक आयोग का गठन कर दिया। राष्ट्रवादी आंदोलन के जवाब में गठित किए
गए इस आयोग को भारत में संवैधानिक व्यवस्था की कार्यशैली
का अध्ययन करना था और उसके बारे में सुझाव देने थे। इस
आयोग में एक भी भारतीय सदस्य नहीं था सारे अंग्रेज थे।

1928 में जब साइमन कमीशन भारत पहुँचा तो उसका
स्वागत 'साइमन कमीशन वापस जाओ' (साइमन कमीशन
गो बैक) के नारों से किया गया। कांग्रेस ओर मुस्लिम लीग,
सभी पार्टियों ने प्रदर्शनों में हिस्सा लिया। इस विरोध को शांत
करने के लिए वायसराय लॉर्ड इरविन ने अक्तूबर 1929 में
भारत के लिए 'डोमीनियन स्टेटस” का गोलमोल सा ऐलान
कर दिया। उन्होंने इस बारे में कोई समय सीमा भी नहीं बताई।
उन्होंने सिर्फ इतना कहा कि भावी संविधान के बारे में चर्चा
करने के लिए गोलमेज़् सम्मेलन आयोजित किया जाएगा।
इस प्रस्ताव से कांग्रेस के नेता संतुष्ट नहीं थे। जवाहरलाल
नेहरू और सुभाषचंद्र बोस के नेतृत्व में कांग्रेस का तेज्ञ-तर्रार
खेमा आक्रामक तेवर अपनाने लगा था। उदारवादी और
मध्यमार्गी नेता ब्रिटिश डोमीनियन के भीतर ही संवैधानिक व्यवस्था के पक्ष में
थे। लेकिन इस खेमे का प्रभाव घटता जा रहा था। दिसंबर 1929 में जवाहरलाल
नेहरू की अध्यक्षता में कांग्रेस के लाहौर अधिवेशन में “पूर्ण स्वराज' की माँग
को औपचारिक रूप से मान लिया गया। तय किया गया कि 26 जनवरी 1930
को स्वतंत्रता दिवस के रूप में मनाया जाएगा और उस दिन लोग पूर्ण स्वराज
के लिए संघर्ष की शपथ लेंगे। इस उत्सव की ओर बहुत कम ही लोगों ने ध्यान
दिया। अब स्वतंत्रता के इस अमूर्त विचार को रोज़मर्रा ज़िन्दगी के ठोस मुद्दों से
जोड़ने के लिए महात्मा गांधी को कोई और रास्ता ढूँढ़ना था।

।@ 3.1 नमक यात्रा और सविनय अवज्ञा आंदोलन ।

देश को एकजुट करने के लिए महात्मा गांधी को नमक एक शक्तिशाली
प्रतीक दिखाई दिया। 31 जनवरी 1930 को उन्होंने वायसराय इरविन को एक
खत लिखा। इस खत में उन्होंने 11 माँगों का उल्लेख किया था। इनमें से कुछ
सामान्य माँगें थीं जबकि कुछ माँगें उद्योगपतियों से लेकर किसानों तक विभिन्न
तबक़ों से जुड़ी थीं। गांधीजी इन माँगों के ज़रिए समाज के सभी वर्गों को
अपने साथ जोड़ना चाहते थे ताकि सभी उनके अभियान में शामिल हो सकें।
इनमें सबसे महत्त्वपूर्ण माँग नमक कर को खत्म करने के बारे में थी। नमक
का अमीर-गरीब, सभी इस्तेमाल करते थे। यह भोजन का एक अभिन्न हिस्सा
था। इसीलिए नमक पर कर और उसके उत्पादन पर सरकारी इज़ारेदारी को महात्मा
गांधी ने ब्रिटिश शासन का सबसे दमनकारी पहलू बताया था।

महात्मा गांधी का यह पत्र एक अल्टीमेटम (चेतावनी) की तरह था। उन्होंने
लिखा था कि अगर 11 मार्च तक उनकी माँगें नहीं मानी गईं तो कांग्रेस
सविनय अवज्ञा आंदोलन छेड़ देगी। इरविन झुकने को तैयार नहीं थे।
फलस्वरूप, महात्मा गांधी ने अपने 78 विश्वस्त वॉलॉटियरों के साथ नमक
यात्रा शुरू कर दी। यह यात्रा साबरमती में गांधीजी के आश्रम से 240
किलोमीटर दूर दांडी नामक गुजराती तटीय क़स्बे में जाकर खत्म होनी थी।
गांधीजी की टोली ने 24 दिन तक हर रोज़ लगभग 10 मील का सफ़र तय
किया। गांधीजी जहाँ भी रुकते हज़ारों लोग उन्हें सुनने आते। इन सभाओं में
गांधीजी ने स्वराज का अर्थ स्पष्ट किया और आहवान किया कि लोग अंग्रेजों
की शांतिपूर्वक अवज्ञा करें यानी अंग्रेज़ों का कहा न मानें। 6 अप्रैल को वह
दांडी पहुँचे और उन्होंने समुद्र का पानी उबालकर नमक बनाना शुरू कर
दिया। यह कानून का उल्लंघन था।

यहीं से सविनय अवज्ञा आंदोलन शुरू होता है। यह आंदोलन असहयोग
आंदोलन के मुकाबले किस तरह अलग था? इस बार लोगों को न केवल
अंग्रेजों का सहयोग न करने के लिए बल्कि औपनिवेशिक कानूनों का
उल्लंघन करने के लिए आह्वान किया जाने लगा। देश के विभिन्न भागों में
हज़ारों लोगों ने नमक कानून तोड़ा, और सरकारी नमक कारखानों के सामने
प्रदर्शन किए। आंदोलन फैला तो विदेशी कपड़ों का बहिष्कार किया जाने
लगा। शराब की दुकानों की पिकेटिंग होने लगी। किसानों ने लगान और
चोकीदारी कर चुकाने से इनकार कर दिया। गाँवों में तैनात कर्मचारी इस्तीफ़े
देने लगे। बहुत सारे स्थानों पर जंगलों में रहने वाले वन क़ानूनों का उल्लंघन
करने लगे। वे लकड़ी बीनने ओर मवेशियों को चराने के लिए आरक्षित वनों
में घुसने लगे।

इन घटनाओं से चिंतित औपनिवेशिक सरकार कांग्रेसी नेताओं को गिरफ़्तार
करने लगी। बहुत सारे स्थानों पर हिंसक टकराव हुए। अप्रेल 1930 में जब
महात्मा गांधी के समर्पित साथी अब्दुल गफ़्फ़ार ख़ान को गिरफ़्तार किया
गया तो गुस्साई भीड़ सशस्त्र बख़्तरबंद गाड़ियों ओर पुलिस की गोलियों का
सामना करते हुए सड़कों पर उतर आई। बहुत सारे लोग मारे गए। महीने
भर बाद जब महात्मा गांधी को भी गिरफ़्तार कर लिया गया तो शोलापुर
के औद्योगिक मज़दूरों ने अंग्रेज़ी शासन का प्रतीक पुलिस चौकियों ,
नगरपालिका भवनों, अदालतों और रेलवे स्टेशनों पर हमले शुरू कर दिए।
भयभीत सरकार ने निर्मम दमन का रास्ता अपनाया। शांतिपूर्ण सत्याग्रहियों
पर हमले किए गए, औरतों व बच्चों को मारा-पीटा गया और लगभग एक
लाख लोग गिरफ्तार किए गए।

महात्मा गांधी ने एक बार फिर आंदोलन वापस ले लिया। 5 मार्च 1931
को उन्होंने इरविन के साथ एक समझोते पर दस्तखत कर दिए। इस
गांधी-इरविन समझौते के ज़रिए गांधीजी ने लंदन में होने वाले दूसरे
गोलमेज़ सम्मेलन में हिस्सा लेने पर अपनी सहमति व्यक्त कर दी (पहले
गोलमेज़ सम्मेलन का कांग्रेस बहिष्कार कर चुकी थी)। इसके बदले
सरकार राजनीतिक क़ैदियों को रिहा करने पर राज़ी हो गई। दिसंबर 1931
में सम्मेलन के लिए गांधीजी लंदन गए। यह वार्ता बीच में ही टूट गई और
उन्हें निराश वापस लौटना पड़ा। यहाँ आकर उन्होंने पाया कि सरकार ने नए
सिरे से दमन शुरू कर दिया है। गफ़्फ़ार ख़ान और जवाहरलाल नेहरू, दोनों
जेल में थे। कांग्रेस को ग़ैरक़ानूनी घोषित कर दिया गया था। सभाओं ,
प्रदर्शोों और बहिष्कार जैसी गतिविधियों को रोकने के लिए सख्त क़दम
उठाए जा रहे थे। भारी आशंकाओं के बीच महात्मा गांधी ने सविनय अवज्ञा
आंदोलन दोबारा शुरू कर दिया। साल भर तक आंदोलन चला लेकिन 1934
तक आते-आते उसकी गति मंद पड़ने लगी थी।

।@ 3.2 लोगों ने आंदोलन को कैसे लिया ।

आइए देखें कि सिविल नाफ़रमानी या सविनय अवज्ञा आंदोलन में शामिल
विभिन्न सामाजिक समूह कौन से थे? उन्होंने आंदोलन में हिस्सा क्‍यों
लिया? उनके आदर्श क्‍या थे? उनके लिए स्वराज के क्‍या मायने थे?

गाँवों में संपन्‍नन किसान समुदाय-जैसे गुजरात के पटीदार और उत्तर प्रदेश के
जाट-आंदोलन में सक्रिय थे। व्यावसायिक फसलों की खेती करने के कारण
व्यापार में मंदी और गिरती क़ीमतों से वे बहुत परेशान थे। जब उनकी नक़द आय
खत्म होने लगी तो उनके लिए सरकारी लगान चुकाना नामुमकिन हो गया।
सरकार लगान कम करने को तैयार नहीं थी। चारों तरफ़ असंतोष था। संपन्न
किसानों ने सविनय अवज्ञा आंदोलन का बढ़-चढ़ कर समर्थन किया। उन्होंने
अपने समुदायों को एकजुट किया और कई बार अनिच्छुक सदस्यों को बहिष्कार
के लिए मजबूर किया। उनके लिए स्वराज की लड़ाई भारी लगान के ख़िलाफ
लड़ाई थी। लेकिन जब 1931 में लगानों के घटे बिना आंदोलन वापस ले लिया
गया तो उन्हें बड़ी निराशा हुई। फलस्वरूप, जब 1932 में आंदोलन दुबारा शुरू
हुआ तो उनमें से बहुतों ने उसमें हिस्सा लेने से इनकार कर दिया।

गरीब किसान केवल लगान में कमी नहीं चाहते थे। उनमें से बहुत सारे
किसान जमींदारों से पट्टे पर जमीन लेकर खेती कर रहे थे। महामंदी लंबी
खिंची और नक़द आमदनी गिरने लगी तो छोटे पट्टेदारों के लिए ज़मीन
का किराया चुकाना भी मुश्किल हो गया। वे चाहते थे कि उन्हें ज़मींदारों
को जो भाड़ा चुकाना था उसे माफ़ कर दिया जाए। इसके लिए उन्होंने कई
रेडिकल आंदोलनों में हिस्सा लिया जिनका नेतृत्व अकसर समाजवादियों
और कम्युनिस्टों के हाथों में होता था। अमीर किसानों और ज़मींदारों की
नाराज़गी के भय से कांग्रेस ' भाड़ा विरोधी ' आंदोलनों को समर्थन देने में
प्राय: हिचकिचाती थी। इसी कारण गरीब किसानों और कांग्रेस के बीच
संबंध अनिश्चित बने रहे।


व्यवसायी वर्ग की क्या स्थिति थी? उन्होंने सविनय अवज्ञा आंदोलन के बारे
में क्या रुख अपनाया? पहले विश्वयुद्ध के दौरान भारतीय व्यापारियों और
उद्योगपतियों ने भारी मुनाफ़ा कमाया था और वे ताक़तवर हो चुके थे (देखें
अध्याय 5)। अपने कारोबार को फैलाने के लिए उन्होंने ऐसी औपनिवेशिक
नीतियों का विरोध किया जिनके कारण उनकी व्यावसायिक गतिविधियों में
रुकावट आती थी। वे विदेशी वस्तुओं के आयात से सुरक्षा चाहते थे और
रुपया-स्टर्लिंग विदेशी विनिमय अनुपात में बदलाव चाहते थे जिससे आयात
में कमी आ जाए। व्यावसायिक हितों को संगठित करने के लिए उन्होंने
1920 में भारतीय औद्योगिक एवं व्यावसायिक कांग्रेस (इंडियन इंडस्ट्रियल
एंड कमर्शियल कांग्रेस) और 1927 में भारतीय वाणिज्य एवं उद्योग परिसंघ
(फेडरेशन ऑफ़ इंडियन चैंबर ऑफ़ कॉमर्स एंड इंडस्ट्री-फिक्की) का
गठन किया। पुरुषोत्तरदास ठाकुरदास और जी.डी. बिड़ला जैसे जाने-माने
उद्योगपतियों के नेतृत्व में उद्योगपतियों ने भारतीय अर्थव्यवस्था पर औपनिवेशिक
नियंत्रण का विरोध किया और पहले सिविल नाफ़रमानी आंदोलन का समर्थन
किया। उन्होंने आंदोलन को आर्थिक सहायता दी और आयातित वस्तुओं को
खरीदने या बेचने से इनकार कर दिया। ज़्यादातर व्यवसायी स्वराज को एक
ऐसे युग के रूप में देखते थे जहाँ कारोबार पर औपनिवेशिक पाबंदियाँ नहीं
होंगी और व्यापार व उद्योग निर्बाध ढंग से फल-फूल सकेंगे। गोलमेज़
सम्मेलन की विफलता के बाद व्यावसायिक संगठनों का उत्साह भी मंद पड़
गया था। उन्हें उग्र गतिविधियों का भय था। वे लंबी अशांति की आशंका
और कांग्रेस के युवा सदस्यों में समाजवाद के बढ़ते प्रभाव से डरे हुए थे।

औद्योगिक श्रमिक वर्ग ने सविनय अवज्ञा आंदोलन में नागपुर के अलावा
और कहीं भी बहुत बड़ी संख्या में हिस्सा नहीं लिया। जैसे-जैसे उद्योगपति
कांग्रेस के नज़दीक आ रहे थे, मजदूर कांग्रेस से छिटकने लगे थे। फिर
भी, कुछ मज़दूरों ने सविनय अवज्ञा आंदोलन में हिस्सा लिया। उन्होंने
विदेशी वस्तुओं के बहिष्कार जैसे कुछ गांधीवादी विचारों को कम वेतन
व खराब कार्यस्थितियों के ख़िलाफ़ अपनी लड़ाई से जोड़ लिया था। 1930
में रेलवे कामगारों की और 1932 में गोदी कामगारों की हड़ताल हुई।
1930 में छोटा नागपुर की टिन खानों के हज़ारों मज़दूरों ने गांधी टोपी
पहनकर रैलियों और बहिष्कार अभियानों में हिस्सा लिया। फिर भी,
कांग्रेस अपने कार्यक्रम में मज़दूरों की माँगों को समाहित करने में
हिचकिचा रही थी। कांग्रेस को लगता था कि इससे उद्योगपति आंदोलन
से दूर चले जाएँगे और साम्राज्यवाद विरोधी ताक़तों में फूट पड़ेगी।

सिविल नाफ़रमानी आंदोलन में औरतों ने बड़े पैमाने पर हिस्सा लिया।
गांधीजी के नमक सत्याग्रह के दौरान हज़ारों औरतें उनकी बात सुनने के लिए
घर से बाहर आ जाती थीं। उन्होंने जुलूसों में हिस्सा लिया, नमक बनाया,
विदेशी कपड़ों व शराब की दुकानों की पिकेटिंग की। बहुत सारी महिलाएँ
जेल भी गई। शहरी इलाकों में ज़्यादातर ऊँची जातियों की महिलाएँ सक्रिय
थीं जबकि ग्रामीण इलाकों में संपन्न किसान परिवारों की महिलाएँ आंदोलन
में हिस्सा ले रही थीं। गांधीजी के आहवान के बाद औरतों को राष्ट्र की सेवा
करना अपना पवित्र दायित्व दिखाई देने लगा था। लेकिन सार्वजनिक भूमिका
में इस इज़ाफ़े का मतलब यह नहीं था कि औरतों की स्थिति में कोई भारी
बदलाव आने वाला था। गांधीजी का मानना था कि घर चलाना, चूल्हा-चोका
सँभालना, अच्छी माँ व अच्छी पत्नी की भूमिकाओं का निर्वाह करना ही
औरत का असली कर्त्तव्य हे। इसीलिए लंबे समय तक कांग्रेस संगठन में
किसी भी महत्त्वपूर्ण पद पर ओरतों को जगह देने से हिचकिचाती रही।
कांग्रेस को उनकी प्रतीकात्मक उपस्थिति में ही दिलचस्पी थी।

।@ 3.3 सविनय अवज्ञा की सीमाएँ ।

सभी सामाजिक समूह स्वराज की अमूर्त अवधारणा से प्रभावित नहीं थे। ऐसा
ही एक समूह राष्ट्र के 'अछूतों' का था। वे 1930 के बाद खुद को दलित
या उत्पीड़ित कहने लगे थे। कांग्रेस ने लंबे समय तक दलितों पर ध्यान नहीं
दिया क्योंकि कांग्रेस रूढ़िवादी सवर्ण हिंदू सनातनपंथियों से डरी हुई थी।
लेकिन महात्मा गांधी ने ऐलान किया कि अस्पृश्यता (छुआछूत) को खत्म
किए बिना सो साल तक भी स्वराज की स्थापना नहीं की जा सकती। उन्होंने
'अछूतों' को हरिजन यानी ईश्वर की संतान बताया। उन्हें मंदिरों, सार्वजनिक
तालाबों, सड़कों और कुओं पर समान अधिकार दिलाने के लिए सत्याग्रह
किया। मैला ढोनेवालों के काम को प्रतिष्ठा दिलाने के लिए वे खुद शौचालय
साफ़ करने लगे। उन्होंने ऊँची जातियों का आह्वान किया कि वे अपना हृदय
परिवर्तन करें और 'अस्पृश्यता के पाप' को छोडें। लेकिन बहुत सारे दलित
नेता अपने समुदाय की समस्याओं का अलग राजनीतिक हल ढूँढ़ना चाहते थे।
वे खुद को संगठित करने लगे। उन्होंने शिक्षा संस्थानों में आरक्षण के लिए
आवाज़ उठाई और अलग निर्वाचन क्षेत्रों की बात कही ताकि वहाँ से विधायी
परिषदों के लिए केवल दलितों को ही चुनकर भेजा जा सके। उनका मानना
था कि उनकी सामाजिक अपंगता केवल राजनीतिक सशक्तीकरण से ही दूर
हो सकती है। इसलिए सविनय अवज्ञा आंदोलन में दलितों की हिस्सेदारी
काफ़ी समित थी। महाराष्ट्र और नागपुर क्षेत्र में यह बात खासतौर से दिखाई
देती थी जहाँ उनके संगठन काफ़ी मज़बूत थे।

डॉ. अंबेडकर ने 1930 में दलितों को दमित वर्ग एसोसिएशन में संगठित किया। दलितों 
के लिए अलग निर्वाचन क्षेत्रों के सवाल पर दूसरे गोलमेज़ सम्मेलन में महात्मा गांधी के साथ
उनका काफ़ी विवाद हुआ। जब ब्रिटिश सरकार ने अंबेडकर की माँग मान
ली तो गांधीजी आमरण अनशन पर बैठ गए। उनका मत था कि दलितों के
लिए अलग निर्वाचन क्षेत्रों की व्यवस्था से समाज में उनके एकीकरण की
प्रक्रिया धीमी पड़ जाएगी। आखिरकार अंबेडकर ने गांधीजी की राय मान ली
और सितंबर 1932 में पूना पैक्ट पर हस्ताक्षर कर दिए। इससे दमित वर्गों
(जिन्हें बाद में अनुसूचित जाति के नाम से जाना गया) को प्रांतीय एवं केंद्रीय
विधायी परिषदों में आरक्षित सीटें मिल गईं हालाँकि उनके लिए मतदान
सामान्य निर्वाचन क्षेत्रों में ही होता था। फिर भी, दलित आंदोलन कांग्रेस के
नेतृत्व में चल रहे राष्ट्रीय आंदोलन को शंका की दृष्टि से ही देखता रहा।

भारत के कुछ मुस्लिम राजनीतिक संगठनों ने भी सविनय अवज्ञा आंदोलन के
प्रति कोई खास उत्साह नहीं दिखाया। असहयोग-ख़िलाफ़त आंदोलन के शांत
पड़ जाने के बाद मुसलमानों का एक बहुत बड़ा तबक़ा कांग्रेस से कटा हुआ
महसूस करने लगा था। 1920 के दशक के मध्य से कांग्रेस हिंदू महासभा जैसे
हिंदू धार्मिक राष्ट्रवादी संगठनों के काफ़ी करीब दिखने लगी थी। जैसे-जैसे
हिंदु-मुसलमानों के बीच संबंध खराब होते गए, दोनों समुदाय उग्र धार्मिक
जुलूस निकालने लगे। इससे कई शहरों में हिंदू-मुस्लिम सांप्रदायिक टकराव
व दंगे हुए। हर दंगे के साथ दोनों समुदायों के बीच फ़ासला बढ़ता गया।

कांग्रेस और मुस्लिम लीग ने एक बार फिर गठबंधन का प्रयास किया। 1927
में ऐसा लगा भी कि अब एकता स्थापित हो ही जाएगी। सबसे महत्त्वपूर्ण
मतभेद भावी विधान सभाओं में प्रतिनिधित्व के सवाल पर थे। मुस्लिम लीग
के नेताओं में से एक, मोहम्मद अली जिन्‍ना का कहना था कि अगर
मुसलमानों को केंद्रीय सभा में आरक्षित सीटें दी जाएँ और मुस्लिम बहुल प्रांतों
(बंगाल और पंजाब) में मुसलमानों को आबादी के अनुपात में प्रतिनिधित्व
दिया जाए तो वे मुसलमानों के लिए पृथक निर्वाचिका की माँग छोड़ने के
लिए तैयार हैं। प्रतिनिधित्व के सवाल पर यह बहस-मुबाहिसा चल ही रहा
था कि 1928 में आयोजित किए गए सर्वदलीय सम्मेलन में हिंदू महासभा के
एम.आर. जयकर ने इस समझौते के लिए किए जा रहे प्रयासों की खुलेआम निंदा
शुरू कर दी जिससे इस मुद्दे के समाधान की सारी संभावनाएँ समाप्त हो गईं।

जब सविनय अवज्ञा आंदोलन शुरू हुआ उस समय समुदायों के बीच संदेह
और अविश्वास का माहौल बना हुआ था। कांग्रेस से कटे हुए मुसलमानों का
बड़ा तबक़ा किसी संयुक्त संघर्ष के लिए तैयार नहीं था। बहुत सारे मुस्लिम
नेता और बुद्धिजीवी भारत में अल्पसंख्यकों के रूप में मुसलमानों की हैसियत
को लेकर चिंता जता रहे थे। उनको भय था कि हिंदू बहुसंख्या के वर्चस्व
की स्थिति में अल्पसंख्यकों की संस्कृति और पहचान खो जाएगी।

।@ 4 सामूहिक अपनेपन का भाव ।

राष्ट्रवाद की भावना तब पनपती है जब लोग ये महसूस करने लगते हैं कि
वे एक ही राष्ट्र के अंग हैं; जब वे एक-दूसरे को एकता के सूत्र में बाँधने
वाली कोई साझा बात ढूँढ़ लेते हैं। लेकिन राष्ट्र लोगों के मस्तिष्क में एक
यथार्थ का रूप कैसे लेता है? विभिन्न समुदायों, क्षेत्रों या भाषाओं से संबद्ध
अलग-अलग समूहों ने सामूहिक अपनेपन का भाव कैसे विकसित किया?

सामूहिक अपनेपन की यह भावना आंशिक रूप से संयुक्त संघर्षो के चलते
पैदा हुई थी। इनके अलावा बहुत सारी सांस्कृतिक प्रक्रियाएँ भी थीं जिनके
ज़रिए राष्ट्रवाद लोगों की कल्पना और दिलोदिमाग़ पर छा गया था। इतिहास
व साहित्य, लोक कथाएँ व गीत, चित्र व प्रतीक, सभी ने राष्ट्रवाद को साकार
करने में अपना योगदान दिया था।

जैसा कि आप जानते है, राष्ट्र की पहचान सबसे ज़्यादा किसी तसवीर में
अंकित की जाती है (देखें अध्याय 1)। इससे लोगों को एक ऐसी छवि गढ़ने
में मदद मिलती है जिसके ज़रिए वे राष्ट्र को पहचान सकते हैं। बीसवीं सदी
में राष्ट्रवाद के विकास के साथ भारत की पहचान भी भारत माता की छवि
का रूप लेने लगी। यह तसवीर पहली बार बंकिमचन्द्र चट्टोपाध्याय ने बनाई
थी 1870 के दशक में उन्होंने मातृभूमि की स्तुति के रूप में 'वन्दे मातरम्‌'
गीत लिखा था। बाद में इसे उन्होंने अपने उपन्यास आनन्दमठ में शामिल कर
लिया। यह गीत बंगाल में स्वदेशी आन्दोलन में खूब गाया गया। स्वदेशी
आंदोलन की प्रेरणा से अबनीन्द्रनाथ टैगोर ने भारत माता की विख्यात छवि को
चित्रित किया (देखें चित्र 12)। इस पेंटिग में भारत माता को एक संन्‍यासिनी
के रूप में दर्शाया गया है। वह शांत, गंभीर, दैवी और अध्यात्मिक गुणों से
युक्त दिखाई देती है। आगे चल कर जब इस छवि को बड़े पैमाने पर तसवीरों
में उतारा जाने लगा और विभिन्न कलाकार यह तसवीर बनाने लगे तो भारत
माता की छवि विविध रूप ग्रहण करती गई (देखें चित्र 14)। इस मातृ छवि
के प्रति श्रद्धा को राष्ट्रवाद में आस्था का प्रतीक माना जाने लगा।

राष्ट्रवाद का विचार भारतीय लोक कथाओं को पुनर्जीवित करने के आंदोलन
से भी मज़बूत हुआ। उन्‍नीसवीं सदी के आखिर में राष्ट्रवादियों ने भायों व
चारणों द्वारा गाई-सुनाई जाने वाली लोक कथाओं को दर्ज करना शुरू कर
दिया। वे लोक गीतों व जनश्रुतियों को इकट्ठा करने के लिए गाँव-गाँव घूमने
लगे। उनका मानना था कि यही कहानियाँ हमारी उस परंपरागत संस्कृति की
सही तसवीर पेश करती हैं जो बाहरी ताक़तों के प्रभाव से भ्रष्ट और दूषित
हो चुकी है। अपनी राष्ट्रीय पहचान को ढूंढ़ने और अपने अतीत में गौरव का
भाव पैदा करने के लिए इस लोक परंपरा को बचाकर रखना जरूरी था।
बगल में खुद रबीन्द्रनाथ टैगोर भी लोक-गाथा गीत, बाल गीत और मिथकों
को इकट्ठा करने निकल पड़े। उन्होंने लोक परंपराओं को पुनर्जीवित करने
वाले आंदोलन का नेतृत्व किया। मद्रास में नटेसा शास्त्री ने द फ़ोकलोर्स ऑफ़
सदर्न इंडिया के नाम से तमिल लोक कथाओं का विशाल संकलन चार खंडों
में प्रकाशित किया। उनका मानना था कि लोक कथाएँ राष्ट्रीय साहित्य होती
हैं; यह 'लोगों के असली विचारों और विशिष्टताओं की सबसे विश्वसनीय
अभिव्यक्ति' है।

जैसे-जैसे राष्ट्रीय आंदोलन आगे बढ़ा, राष्ट्रवादी नेता लोगों को एकजुट करने
और उनमें राष्ट्रवाद की भावना भरने के लिए इस तरह के चिह्नों और प्रतीकों
के बारे में और ज़्यादा जागरूक होते गए। बंगाल में स्वदेशी आंदोलन के
दौरान एक तिरंगा झंडा (हरा, पीला, लाल) तैयार किया गया। इसमें ब्रिटिश
भारत के आठ प्रांतों का प्रतिनिधित्व करते कमल के आठ फूल और हिंदुओं
व मुसलमानों का प्रतिनिधित्व करता एक अर्धचंद्र दर्शाया गया था। 1921 तक
गांधीजी ने भी स्वराज का झंडा तैयार कर लिया था। यह भी तिरंगा (सफेद,
हरा और लाल) था। इसके मध्य में गांधीवादी प्रतीक चरखे को जगह दी गई
थी जो स्वावलंबन का प्रतीक था। जुलूसों में यह झंडा थामे चलना शासन के
प्रति अवज्ञा का संकेत था।

इतिहास की पुनर्व्यख्या राष्ट्रवाद की भावना पैदा करने का एक और साधन
थी। उन्‍नीसवीं सदी के अंत तक आते-आते बहुत सारे भारतीय यह महसूस
करने लगे थे कि राष्ट्र के प्रति गर्व का भाव जगाने के लिए भारतीय इतिहास
को अलग ढंग से पढ़ाया जाना चाहिए। अंग्रेजों की नज़र में भारतीय पिछड़े
हुए और आदिम लोग थे जो अपना शासन खुद नहीं सँभाल सकते। इसके
जवाब में भारत के लोग अपनी महान उपलब्धियों की खोज में अतीत की
ओर देखने लगे। उन्होंने उस गौरवमयी प्राचीन युग के बारे में लिखना शुरू
कर दिया जब कला और वास्तुशिल्प, विज्ञान और गणित, धर्म और संस्कृति,
क़ानून और दर्शन, हस्तकला और व्यापार फल-फूल रहे थे। उनका कहना
था की इस महान युग के बाद पतन का समय आया और भारत को ग़ुलाम
बना लिया गया। इस राष्ट्रवादी इतिहास में पाठकों को अतीत में भारत की
महानता व उपलब्धियों पर गर्व करने और ब्रिटिश शासन के तहत दुर्दशा से
मुक्ति के लिए संघर्ष का मार्ग अपनाने का आहवान किया जाता था।

लोगों को एकजुट करने की इन कोशिशों की अपनी समस्याएँ थीं। जिस
अतीत का गौरवगान किया जा रहा था वह हिंदुओं का अतीत था। जिन
छवियों का सहारा लिया जा रहा था वे हिंदू प्रतीक थे। इसलिए अन्य समुदायों
के लोग अलग-थलग महसूस करने लगे थे।

।@ 5 निष्कर्ष ।

अंग्रेज सरकार के ख़िलाफ बढ़ता गुस्सा विभिन्न भारतीय समूहों और वर्गों को
स्वतंत्रता के साझा संघर्ष में खींच रहा था। महात्मा गांधी के नेतृत्व में कांग्रेस
ने लोगों के असंतोष और परेशानियों को स्वतंत्रता के संगठित आंदोलन में
समाहित करने का प्रयास किया। उन्होंने आंदोलन के ज़रिए पूरे देश को एकता
के सूत्र में पिरोने का प्रयास किया। लेकिन जैसा कि हमने देखा, इन आंदोलनों
में हिस्सा लेने वाले विभिन्न समूह और
वर्ग अलग-अलग आकांक्षाओं और
अपेक्षाओं के साथ हिस्सा ले रहे थे। 
उनकी शिकायतें बहुत व्यापक थीं इसलिए
औपनिवेशिक शासन से मुक्ति का भी
सबके लिए अपना-अपना अर्थ था।
कांग्रेस ने इन विभेदों को हल करने और
यह सुनिश्चित करने के लिए हमेशा
प्रयास किया कि एक समूह की माँगों
के कारण कोई दूसरा समूह दूर न चला
जाए। यही वजह है कि आंदोलन के
भीतर अकसर बिखराव आ जाता था।
कांग्रेस की सरगर्मियों और राष्ट्रीय एकता
के शिखर को छूने के बाद बिखराव
और आंतरिक टकरावों के चरण आ 
जाते थे।

संक्षेप में, जो राष्ट्र उभर रहा था वह औपनिवेशिक शासन से मुक्ति की चाह
रखने वाली बहुत सारी आवाज़ों का पुंज था।

 











 




 




 


