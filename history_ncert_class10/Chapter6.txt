।@ काम, आराम और जीवन
समकालीन विश्व में शहर।

सन्‌ 1880 में दुर्गाचरण राय ने एक उपन्यास लिखा था देबगानेर मर्त्ये आगमन
(धरती पर देवता उतरे)। इस उपन्यास में ब्रह्मा कुछ अन्य देवताओं के साथ
कलकत्ता जाने के लिए एक रेलगाड़ी में बैठते हैं। कलकत्ता उस समय के
ब्रिटिश भारत की राजधानी था। वर्षा देव वरुण इन देवताओं को कलकत्ता की
सैर कराते हैं। इस विशाल, आधुनिक शहर को देखकर सारे देवता चकित रह
जाते हैं। वे न केवल रेलगाड़ी बल्कि गंगा के पानी में चलते विशाल जहाज़,
कारखानों की धुआँ उगलती चिमनियों, बड़े-बड़े पुल, विशाल स्मारक और
नाना प्रकार की चीजों से लदी दुकानों को देखकर विस्मित रह जाते हैं।
जगमगाते महानगर की चकाचौंध से वे इतने अभिभूत हो जाते हैं कि स्वर्ग
के अपने दरबार में भी ऐसा ही संग्रहालय बनाने का निर्णय कर लेते हैं!

उन्‍नीसवीं सदी के कलकत्ता में नए-नए मौक़ों की भरमार थी। वहाँ व्यापार
और वाणिज्य, शिक्षा और नोकरियों के एक से एक अवसर सामने आ रहे थे।
लेकिन देवतागण इस शहर की एक चीज़ से परेशान भी होते हैं। उन्हें यहाँ
के ठग और चोरों, भयानक ग़रीबी, असंख्य लोगों के दड़बेनुमा मकानों को
देखकर बड़ा दुख होता है। ब्रह्मा खुद ऐनक खरीदने के चक्कर में ठगे जाते
हैं। जब वे जूते खरीदने के लिए दुकान में जाते हैं तो यह देखकर बड़े हैरान
होते हैं कि सारे दुकानदार एक-दूसरे को धोखेबाज़ बता रहे हैं। सारे देवता
जाति, धर्म और ओरत-मर्द के फ़र्क़ को देखकर बड़े परेशान होते हैं। जो भेद
अब तक क़ुदरती और सामान्य दिखाई देते थे वे टूटते दिखाई दे रहे थे।

दुर्गाचरण राय की तरह उनन्‍नीसवीं सदी में भारत के बहुत सारे लोग शहरों को
देखकर हैरान भी होते थे ओर भ्रम में भी पड़ जाते थे। शहर का जीवन परस्पर
विरोधी छवियों और अनुभवों को जन्म दे रहा था : एक तरफ़ संपन्नता तो
दूसरी ओर ग़रीबी का महासागर था, एक तरफ़ चमक-दमक थी तो दूसरी
और धूल-धक्कड़ थी, एक ओर अवसर थे तो दूसरी ओर निराशा थी।

क्या शहर हमेशा ऐसे ही थे? यद्यपि शहरीकरण की प्रक्रिया बहुत लंबी रही
है लेकिन आधुनिक शहर के उदय का इतिहास 200 साल से ज़्यादा पुराना
नहीं है। औद्योगिक पूँजीवाद का उदय, दुनिया के बहुत बड़े भाग पर
औपनिवेशिक शासन की स्थापना और लोकतांत्रिक आदर्शों का विकास, इन
तीन ऐतिहासिक प्रक्रियाओं ने आधुनिक शहरों की शक्‍ल-सूरत तय करने में
निर्णायक भूमिका निभायी है। इस अध्याय में शहरीकरण को जन्म देने वाली
कुछ प्रक्रियाओं को समझने का प्रयास किया जाएगा। यहाँ हम इस बात की
पड़ताल करेंगे कि आधुनिक शहर केसे विकसित हुआ और शहर के भीतर
क्या चलता है।



।@ 1 शहर  की विशेषताऍ।
आइए, सबसे पहले इस बात पर विचार करें कि एक तरफ़ शहरों और दूसरी
ओर गाँवों व क़स्बों के बीच हम क्या फ़र्क़ देखते हैं? उर, निप्पुर और
मोहनजोदड़ो जेसे शुरुआती क़स्बे ओर शहर नदी घाटियों के आसपास विकसित
हुए ओर वे अपने समय की अन्य इनसानी बस्तियों या आबादियों से बड़े थे।
प्राचीन शहर केवल तभी बस सकते थे जब बहुत सारे ऐसे लोगों के लिए भी
भोजन का प्रबंध किया जा सके जो खाद्य उत्पादन के अलावा अन्य काम करते
हैं। राजनीतिक सत्ता, प्रशासकीय नेटवर्क , व्यापार और उद्योग, धार्मिक संस्थानों
ओर बौद्धिक गतिविधियों के केंद्र आमतौर पर शहर ही होते थे।

शहरी इलाक़े कई तरह के हो सकते हैं। कहीं समय-समय पर लगने वाले
बाज़ार होते हैं तो कहीं स्थायी बाज़ार होते हैं, तो दूसरी ओर ऐसे छोटे क़स्बे भी
होते हैं जो बाज़ार के साथ-साथ क़ानून, प्रशासन और धार्मिक गतिविधियों के
केंद्र भी हैं। शहरों के आकार और जटिलता में भी बहुत फ़र्क़ होता है:
राजनीतिक प्राधिकार का केंद्र प्रायः शहर ही होते हैं। वे दस्तकारों, व्यापारियों
ओर धार्मिक अधिकारियों को भी प्रश्रय देते हैं। शहर घनी आबादी वाले
आधुनिक क़िस्म के महानगर भी हो सकते हैं जहाँ से एक पूरे क्षेत्र के राजनीतिक
व आर्थिक कामों को देखा जाता है और जिनकी आबादी बहुत बड़ी होती है।

इस अध्याय में हम आधुनिक विश्व में शहरीकरण के इतिहास को समझने
का प्रयास करेंगे। महानगरीय विकास के उदाहरण के तौर पर हम दो
आधुनिक शहरों-लंदन ओर बंबई-का विस्तार से अध्ययन करेंगे। लंदन दुनिया
का सबसे बडा महानगर है और उन्‍नीसवीं सदी में साम्राज्यवादी केंद्र रहा है।
बंबई भारतीय उपमहाद्वीप का सबसे महत्वपूर्ण आधुनिक शहर है।

।@ 1.1 इंग्लैंड में औद्योगीकरण और आधुनिक शहर का उदय।
आधुनिक काल में औद्योगीकरण ने शहरीकरण के स्वरूप पर गहरा असर डाला
है। इसके बावजूद, 1850 के दशक तक भी, यानी औद्योगिक क्रांति की
शुरुआत होने के कई दशक बाद तक भी ज़्यादातर पश्चिमी शहर मोटे तौर पर
ग्रामीण क़िस्म के शहर ही थे। लीड्स और मैनचेस्टर जेसे प्रारंभिक औद्योगिक
शहर अठारहवीं सदी के आखिर में स्थापित किए गए कपड़ा मिलों के कारण
प्रवासी मज़दूरों को बड़ी संख्य में आकर्षित कर रहे थे। 1851 में मैनचेस्टर में
रहने वाले तीन चौथाई से ज़्यादा लोग ग्रामीण इलाक़ों से आए प्रवासी मज़दूर थे।

आइए, अब जरा लंदन को देखें। 1750 तक इंग्लैंड और वेल्स का हर नौ में
से एक आदमी लंदन में रहता था। यह एक महाकाय शहर था जिसकी
आबादी 6,75,000 तक पहुँच चुकी थी। उन्‍नीसवीं शताब्दी में भी लंदन इसी
तरह फेलता रहा। 1810 से 1880 के बीच सत्तर सालों में उसकी आबादी
10 लाख से बढ़कर 40 लाख यानी चार गुना हो चुकी थी।
हालाँकि लंदन में विशाल कारखाने नहीं थे फिर भी प्रवासी आबादी चुंबक
की तरह उसी की तरफ़ खिंची चली आती थी। गैरेथ स्टेडमैन जोन्स के शब्दों
में , ' उन्‍नीसवीं शताब्दी का लंदन क्लर्कों ओर दुकानदारों, छोटे पेशेवरों और
निपुण कारीगरों, कुशल व शारीरिक श्रम करने वालों की बढ़ती आबादी,
सिपाहियों, नौकरों, दिहाड़ी मज़दूरों, फेरीवालों ओर भिखारियों का शहर था। '
लंदन की गोदी के अलावा मुख्य रूप से पाँच तरह के बड़े उद्योगों में बहुत
सारे लोगों को काम मिला हुआ था। ये उद्योग थे : परिधान और जूता उद्योग
लकड़ी व फ़र्नीचर उद्योग, धातु एवं इंजीनियरिंग उद्योग, छपाई ओर स्टेशनरी
उद्योग तथा शल्य चिकित्सा उपकरण व घड़ी जैसे सटीक माप वाले उत्पादों
ओर क़ीमती धातुओं की चीज़ें बनाने वाले उद्योग। पहले विश्वयुद्ध (1914-18)
के दौरान लंदन में मोटरकार और बिजली के उपकरणों का भी उत्पादन होने
लगा ओर विशाल कारखानों की संख्या बढ़ते-बढ़ते इतनी हो गई कि शहर की
तीन चोथाई नोकरियाँ इन्हीं कारखानों में सिमट गईं।

।@ 1.2 हशिये के समूह।
जैसे-जैसे लंदन बढ़ा, वहाँ अपराध भी बढ़ने लगे। कहते हैं कि 1870 के दशक
में लंदन में कम से कम बीस हज़ार अपराधी रहते थे। इस दौर की आपराधिक
गतिविधियों के बारे में अब हम काफी कुछ जानते हैं क्योंकि उस समय अपराध
व्यापक चिंता ओर बेचैनी का कारण बन चुके थे। पुलिस क़ानून व्यवस्था को
लेकर चिंतित थी, परोपकारी समाज की नैतिकता को लेकर बेचैन थे, और
उद्योगपति परिश्रमी व अनुशासित मज़दूर वर्ग चाहते थे। इन्हीं सारी बातों को
ध्यान में रखते हुए अपराधियों की गिनती की गई , उनकी गतिविधियों पर नज़र
रखी जाने लगी ओर उनकी ज़िंदगी के तौर-तरीकों की जाँच की जाती थी।

उन्‍नीसवीं सदी के मध्य में हेनरी मेहयू ने लंदन के मज़दूरों पर कई किताबें
लिखीं। उन्होंने ऐसे लोगों की एक लंबी सूची भी बनाई जो अपराधों से ही
अपनी आजीविका चलाते थे। 'अपराधियों' की इस सूची में दर्ज बहुत सारे ऐसे
लोग भी थे जो मकानों की छतों से सीसा चुरा लेते थे, दुकानों से खाने की चीज़ें
उठा लेते थे, कोयले के ढेर उठा ले जाते थे या बाड़ों पर सूखे कपड़े उठा ले
जाते थे। दूसरी ओर ऐसे अपराधी भी थे जो अपने धंधे में माहिर थे, जिन्हें
अपराधों को पूरी सफ़ाई से अंजाम देना अच्छी तरह आता था। लंदन की सड़कों
पर ठगों ओर जालसाज़ों, जेबकतरों और छोटे-मोटे चोरों की भरमार रहती थी।
जनता को अनुशासित करने के लिए शासन ने अपराधों के लिए भारी सज़ाएँ
तय कर दीं और जो 'लायक ग़रीब' थे उन्हें रोज़गार देने का इंतज़ाम शुरू किया।

अठारहवीं सदी के आखिर में और उनन्‍नीसवीं सदी के शुरुआती दशकों में
फ़ैक्ट्रियों में बहुत सारी औरतें भी काम करती थीं। जेसे-जेसे तकनीक में सुधार
आया, कारखानों में औरतों की नौकरियाँ छिनने लगीं और वे घरेलू कामों में
सिमट कर रह गईं। 1861 की जनगणना से पता चला कि लंदन में लगभग
ढाई लाख घरेलू नौकर हैं। उनमें औरतों की संख्या बहुत ज़्यादा थी। उनमें से
अधिकांश हाल ही में शहर में आई थीं। बहुत सारी औरतों परिवार की आय
बढ़ाने के लिए अपने मकानों का भी इस्तेमाल करती थीं। वे या तो किसी को
भाडे पर रख लेती थीं या घर पर ही रह कर सिलाई-बुनाई , कपडे़ धोने या
माचिस बनाने जेसे काम करती थीं। बीसवीं सदी में हालात एक बार फिर
बदले। जब औरतों को युद्धकालीन उद्योगों और दफ़्तरों में काम मिलने लगा
तो वे घरेलू काम छोड़ कर फिर बाहर आने लगीं।

 

बहुत सारे बच्चों को भी मामूली वेतन के लिए कामों पर भेजा जाने लगा। बहुधा
उनके माँ-बाप ही उन्हें काम पर भेजते थे। 1880 के दशक में द बिटर क्राई ऑफ़
आउटकास्ट लंदन नामक पुस्तक लिखने वाले पादरी ऐंड्रयू मीयर्न्स ने इस बात पर
रोशनी डाली कि लंदन के अल्पवेतन कारखानों में मज़दूरी करने की बजाय अपराध
ही ज़्यादा फ़ायदेमंद क्‍यों हैं : 'माना जाता है कि सात साल का एक बच्चा
चोरी-चकारी करके हर हफ़्ते आराम से 10 शिलिंग 6 पेंस कमा लेता हे...। अगर
इसी उम्र का कोई लड़का उस चोर के बराबर कमाना चाहे तो इसके लिए उसे
हफ़्ते में माचिसों के 56 डिब्बे यानी रोज़ाना 1,296 माचिसें बनानी पड़ेंगी।' 1870
के अनिवार्य प्राथमिक शिक्षा क़ानून और 1902 से लागू किए गए फ़ैक्ट्री क़ानून
के बाद बच्चों को औद्योगिक कामों से बाहर रखने की व्यवस्था लागू कर दी गई।

।@ 1.3 आवास।
औद्योगिक क्रांति के बाद लोग बड़ी संख्या में शहरों की तरफ़ रुख करने लगे
तो लंदन जैसे पुराने शहर नाटकीय रूप से बदलने लगे। फ़ैक्ट्री या वर्कशॉप
मालिक प्रवासी कामगारों को रहने की जगह नहीं देते थे। फलस्वरूप, जिनके
पास ज़मीन थी ऐसे अन्य लोग ही इन नवागंतुकों के लिए सस्ते और
सामान्यत: असुरक्षित टेनेमेंट्स बनाने लगे।


यूँ तो गाँवों में भी ग़रीबी खूब थी लेकिन शहरों में तो बहुत घनी और साफ़
दिखाई पड़ती थी। 1887 में लिवरपूल के एक जलपोत मालिक चार्ल्स बूथ
ने लंदन के ईस्ट एंड (पूर्वी छोर) में लंदन के अल्पकुशल मज़दूरों का पहला
सामाजिक सर्वेक्षण किया। उन्होंने पाया कि लंदन के कम से कम 10 लाख
(लंदन की आबादी का लगभग पाँचवाँ हिस्सा) लोग बहुत ही ग़रीब हैं ओर
उनकी औसत उम्र 29 साल से ज़्यादा नहीं है (संपन्न वर्ग और मध्यवर्ग की
ओसत उम्र 55 साल थी)। बूथ ने पाया कि इन मज़दूरों के किसी 'वर्कशॉप,
अस्पताल या पागलखाने ' में मरने की संभावना ज़्यादा है। चार्ल्स बूथ ने अपने
सर्वेक्षण में निष्कर्ष निकाला कि लंदन को ' अपने निर्धनतम नागरिकों को
बसाने के लिए कम से कम 4,00,000 कमरे और बनाने होंगे।

कुछ समय तक शहर के खाते-पीते बाशिंदे यही माँग करते रहे कि
झोपड़पटिटयों को साफ़ कर दिया जाना चाहिए। लेकिन धीरे-धीरे लोग इस
बात को समझने लगे कि शहर के ग़रीबों के लिए भी आवास का इंतज़ाम
करना ज़रूरी है। इस बढ़ती चिंता के क्या कारण थे? पहली बात तो यही थी
कि ग़रीबों के एक कमरे वाले मकानों को जनता के स्वास्थ्य के लिए खतरा
माना जाने लगा था। इन मकानों में भीड़ रहती थी, वहाँ हवा-निकासी का
इंतज़ाम नहीं था और साफ़-सफ़ाई की सुविधाएँ नहीं थीं। दूसरा, खस्ताहाल
मकानों के कारण आग लगने का खतरा बना रहता था। तीसरा, इस विशाल
जनसमूह के कारण सामाजिक उथल-पुथल की आशंका दिखाई देने लगी
थी। 1917 की रूसी क्रांति के बाद यह डर काफ़ी बढ़ गया था। लंदन के
ग़रीब कहीं विद्रोह न कर डालें, इस आशंका से निपटने के लिए मज़दूरों के
लिए आवासीय योजनाएँ शुरू की गई।

।@ 1.4 लंदन की सफ़ाई।
लंदन को साफ़-सुथरा बनाने के लिए तरह-तरह से प्रयास किए गए। भीड़
भरी बस्तियों की भीड़ कम करने, खुले स्थानों को हरा-भरा बनाने, आबादी
 



कम करने और शहर को योजनानुसार बसाने के लिए कोशिशें शुरू कर दी
गईं। इसी तरह की आवासीय समस्याओं से जूझ रहे बर्लिन और न्यूयॉर्क जैसे
शहरों की तर्ज़ पर अपार्टमेंट्स के विशाल ब्लॉक बनाए गए। लेकिन टेनेमेंट्स
की वजह से यहाँ की समस्या विकट थी। मकानों की भारी किल्लत के असर
को क़ाबू करने के लिए प्रथम विश्वयुद्ध के दौरान किराया नियंत्रण क़ानून
लागू किया गया।

उन्‍नीसवीं सदी के औद्योगिक शहरों में घुटन भरे भीड़-भड़क्के ने देहाती साफ़
हवा की चाह बढ़ा दी थी। लंदन ओर पेरिस के बहुत सारे अमीर तो देहात
में अवकाश गृह बनवाने का खर्चा उठा सकते थे पर यह विकल्प सबके पास
नहीं था। शहर के लिए नए 'फेफड़ों' का इंतज़ाम करने की बात उठने लगी।
लंदन के गिर्द हरित पट्टी आदि विकसित करके देहात और शहर के फ़ासले
को पाटने के प्रयास भी किए गए। वास्तुकार और योजनाकार एबेनेज़र हावर्ड ने गार्डन सिटी (बगीचों का शहर)
की अवधारणा प्रस्तुत की। उन्होंने एक ऐसे शहर का खाका खींचा जहाँ
पेड़-पौधों की भरमार हो और जहाँ लोग रहते भी हों, काम भी करते हों।
उनका मानना था कि इस प्रकार बेहतर नागरिक तैयार करने में भी मदद
मिलेगी। हावर्ड के विचारों के आधार पर रेमंड अनविन और बेरी पार्कर ने
न्यू अर्ज़विक नाम से एक गार्डन सिटी का डिजाइन तैयार किया। इसमें साझा
बाग-बगीचे , खूबसूरत नज़ारों का इंतजाम किया गया था। हर चीज़ को बड़ी
बारीकी से सजाया गया था। लेकिन ऐसे मकानों को तो केवल खाते-पीते
कामगार ही खरीद सकते थे।

विश्वयुद्धों के दौरन (1919-39) मज़दूर वर्ग के लिए आवास का इंतज़ाम
करने की ज़िम्मेदारी ब्रिटिश राज्य ने अपने ऊपर ले ली और स्थानीय शासन के
ज़रिये 10 लाख मकान बनाए गए। इनमें से ज़्यादातर एक परिवार के रहने
लायक छोटे मकान थे। इस दौरान शहर इतना फेल चुका था कि अब लोग पैदल
अपने काम तक नहीं जा सकते थे। शहर के आसपास यानी उपशहरी बस्तियों
के अस्तित्व में आने से सार्वजनिक परिवहन व्यवस्था अनिवार्य हो चुकी थी।

।@ 1.5 शहर में आवागमन ।

अगर लोगों को उपनगरीय बस्तियों से शहर तक लाने के लिए यातायात की
सुविधा नहीं है तो भला लोगों को शहर छोड़ कर उपनगरीय गार्डन आबादियों
में जाकर रहने के लिए कैसे तैयार किया जा सकता था? लंदन के भूमिगत रेलवे
ने आवास की समस्या को एक हद तक हल कर दिया था। इसके ज़रिये भारी
संख्या में लोग शहर के भीतर-बाहर आ-जा सकते थे।

दुनिया की सबसे पहली भूमिगत रेल के पहले खंड का उद्घाटन 10 जनवरी
1863 को किया गया। यह लाइन लंदन की पैडिंग्टन और फैरिंग्टन स्ट्रीट के
बीच में यात्रा की। इस लाइन पर हर दस मिनट में अगली गाड़ी
आ रही थी। 1880 तक भूमिगत रेल नेटवर्क का विस्तार हो
चुका था ओर उसमें सालाना चार करोड़ लोग यात्रा करने लगे
थे। शुरू में भूमिगत यात्रा की कल्पना से लोग डर जाते थे।
इस बारे में अखबार के एक पाठक ने इन शब्दों में चेतावनी
दी थी:

में जिस डिब्बे में बैठा था वह पाइप पीते मुसाफिरों से
भरा हुआ था। डिब्बे का माहौल सल्फ़र, कोयले की धूल,
और ऊपर लगे गैस के लैंप से निकलती गंध से अटा
हुआ था। हालत ये थी कि जब हम मूरगेट स्टेशन पहुँचे
तब तक में श्वासावरोधन और गर्मी के कारण अधमरा
हो चुका था। मेरा मानना है कि इन भूमिगत रेलगाड़ियों
को फ़ौरन बंद कर दिया जाना चाहिए। ये स्वास्थ्य के
लिए भयानक खतरा हैं।


बहुत सारे लोगों का मानना था कि इन 'लौह दैत्यों' ने शहर की अफ़रा-तफ़री
ओर अस्वास्थ्यकर माहौल को और बढ़ा दिया है। निर्माण की प्रक्रिया में होने
वाले बेहिसाब विनाश के बारे में चार्ल्स डिकेन्स ने डॉम्बी एंड सन (1848)
में लिखा-

मकान गिरा दिए गए; सड़कों को तोड़ कर बंद कर दिया गया; ज़मीन में
गहरे गड्ढे ओर खाइयाँ खोद दी गईं; चारों तरफ़ बेहिसाब मिट्टी और धूल
के अंबार लगा दिए; ...अधूरेपन की सो हजार शक्‍लें ओर पदार्थ सामने
थे, उलट-पुलट अपनी जगह अदलते-बदलते, ज़मीन में धँसे हुए ...।

तकरीबन दो मील लंबी रेलवे लाइन बिछाने के लिए औसतन 900 घर गिरा
दिए जाते थे। इस प्रकार लंदन में बनी ट्यूब रेलवे के कारण लंदन के ग़रीबों
को बड़ी संख्या में उजाड़ा गया, खास तौर से दो विश्वयुद्धों के बीच।

बहरहाल, इन सारी अड़चनों के बावजूद भूमिगत रेलवे एक ज़बरदस्त
कामयाबी साबित हुई। बीसवीं सदी आते-आते न्यूयॉर्क, टोकियो और शिकागो
जैसे ज़्यादातर विशाल महानगर अपनी सुव्यवस्थित सार्वजनिक परिवहन
व्यवस्था के बिना नहीं रह सकते थे। नतीजा यह हुआ कि शहर की आबादी
ओर बिखरने लगी। सुनियोजित उपनगरीय इलाक़ों और अच्छे रेल नेटवर्क की
बदोलत बहुत सारे लोगों के लिए मध्य लंदन से बाहर रहते हुए रोज़ काम
पर आना आसान हो गया।

इन नयी सुविधाओं ने सामाजिक ऊँच-नीच को कमज़ोर किया तो नए क़िस्म
के विभेद भी पैदा कर दिए। इन बदलावों से लोगों के घरेलू और सार्वजनिक
जीवन पर क्‍या असर पड़ा? क्‍या उनका सभी सामाजिक समूहों के लिए एक
जैसा महत्त्व था? 

।@ 2 शहर में सामाजिक बदलाव ।

अठारहवीं सदी में परिवार उत्पादन और उपभोग के साथ-साथ राजनीतिक निर्णय
लेने के लिहाज़ से भी एक महत्वपूर्ण इकाई था। औद्योगिक शहर में जीबन के
रूप रंग ने परिवार की उपादेयता और स्वरूप को पा तरह बदल डाला।

परिवार के सदस्यों के बीच अब तक जो बंधन थे वे ढीले पाने लगे। मज़दूर
बर्ग में विवाह संस्था टूटने की कगार पर पहुँच गई । दूसरी ओर ब्रिटेन के उच्च
एवं मध्यवर्ग का औरतें अकेलापन महसूस करते लगी थीं हालाँकि नौकरानियों
के आ जाने रने उनकी ज़िंदगी काफ़ी आसान हो गई थी। ये नौकरानियाँ बहुत
मामूली बेतन पर घर का खाना बनाती श्री साफ़-सफ़ाई का काम करती थीं
और बच्चों की देखभाल भी करती थी।

 

वेतन के लिए काम करने वाली औरतों का अपने जीवन पर ज्ज़्यादा नियंत्रण
था। बिशेष रूप रने निम्नतर सामाजिक वर्गों को महिलाओं का अपने जीवन
पर अच्छा-खासा नियंत्रण था । बहुत सारे समाज सुधारकों का मानना था कि
एक संस्था आ रूप में परिवार टूट चुका है । इस आशंका को दूर करने के 
लिए उन्होंने सुझाव दिया कि घर से बाहर जाकर काम करने चाली औरतों को
दोबारा घर की चारदिवारी में भेजा जाए।

 

 

।@ 2.1 शहर में मर्द, औरत और परिवार ।

इसमें कोई संदेह नहीं कि शहर पुरुषों और महिलाओं, दोनों में व्यक्तिवाद की
एक नयी भावना पैदा कर रहा था। वे सामूहिक मूल्य-मान्यताओं से दूर जाने लगे
थे जोकि छोटे ग्रामीण समुदायों की खासियत थी। परंतु इस नयो शहरी परिधि
में पुरुषों व महिलाओं की पहुँच एकसमान नहीं थी। जैसे-जैसे औरतों के
औद्योगिक रोज़गार खत्म होने लगे और रूढ़िवादी तत्व सार्वजनिक स्थानों पर
उनकी उपस्थिति के बारे में अपना असंतोष व्यकत करने लगे औरतों के पास
वापस अपने घरों में लौटने के अलावा कोई चारा नहीं रहा। सार्वजनिक परिधि
केवल पुरुषों का दायरा बनती चली गई और घरेलू दायरे को ही औरतों के लिए
सही जगह माना जाने लगा। उन्नीसवीं शताब्दी के ज़्यादातर आंदोलनों, जैसे
चार्टिज़्मम (सभी वयस्क पुरुषों के लिए मताधिकार के पक्ष में चलाया गया
आंदोलन) , दस घंटे का आंदोलन (कारखानों में काम के घंटे निश्चित करने के
लिए चला आंदोलन) में पुरुष बड़ी संख्या में एकजुट हुए। औरतों क्के मताधिकार
आंदोलन या विवाहित औरतों के लिए संपत्ति में अधिकार आदि आंदोलनों के
माध्यम रने महिलाएँ काफ़ी समय बाद जाकर ( 1870 के दशक रो) राजनीतिक
गतिविधियों में हिस्सा लेने के लिए तैयार हो पाईं।


 

बीसवीं शताब्दी तक शहरी परिवार एक बार फिर बदलने लगा था। इसके पीछे
आंशिक रूप से युद्ध के दौरान औरतों के बहुमूल्य योगदान का भी हाथ था।
युद्ध की ज़रूरतों को पूरा करने के लिए महिलाओं को बड़ी संख्या में काम पर
रखा जाने लगा था। इन परिस्थितियों में परिवार काफ़ी छोटा हो गया था।

सबसे महत्त्वपूर्ण बात यह थी कि अब परिवार वस्तुओं और सेवाओं के , तथा विचारों
के नए बाज़ार का केंद्रबिंदु बन चुका था। यदि नए औद्योगिक शहर ने सामूहिक
श्रम के लिए नए अवसर उपलब्ध कराए तो उसने रविवार ओर अन्य छट्टियों के
दिनों में आमोद-प्रमोद ओर मनोरंजन की समस्या भी खड़ी कर दी। लोगों का
मनोरंजन करने के लिए जो समय मिला उसका उन्होंने किस प्रकार प्रयोग किया?

।@ 2.2 मनोरंजन और उपभोग ।
अमीर ब्रिटेनवासियों के लिए बहुत पहले से ही 'लंदन
सीज़न' की परंपरा चली आ रही थी। अठारहवीं सदी के
आखिरी दशकों में 300-400 संभ्रांत परिवारों के समूह के
लिए ऑपेरा, रंगमंच ओर शास्त्रीय संगीत आदि कई प्रकार के
सांस्कृतिक आयोजन किए जाते थे। मेहनतकश अपना खाली
समय पब या शराबघरों में बिताते थे। इस मौके़ पर वे खबरों
का आदान-प्रदान भी करते थे ओर कभी-कभी राजनीतिक
कार्रवाइयों के लिए गोलबंदी भी करते थे।

धीरे-धीरे आम लोगों के लिए भी मनबहलाव के तरीके़
निकलने लगे। इनमें से कुछ सरकारी पैसे से शुरू किए गए
थे। उन्‍नीसवीं सदी में लोगों को इतिहास का बोध देने के लिए
और लोगों को ब्रिटेन की उपलब्धियों से परिचित कराने के
लिए बहुत सारे पुस्तकालय, कला दीर्घाएँ ओर संग्रहालय
खोले जाने लगे। शुरुआती दिनों में लंदन स्थित ब्रिटिश
म्यूज़ियममें आने वालों की सालाना तादाद सिर्फ 15,000
थी। 1810 से इस संग्रहालय में प्रवेश शुल्क समाप्त कर दिया
गया तो दर्शकों की संख्या तेज़ी से बढ़ने लगी। 1824-25 में
1,27,643 दर्शक आए जबकि 1846 तक दर्शकों की संख्या
बढ़कर 8,25,901 तक जा पहँची। निचले वर्ग के लोगों में
संगीत सभा काफ़ी लोकप्रिय थी और बीसवीं सदी आते-आते
तो विभिनन पृष्ठभूमि के लोगों के लिए सिनेमा भी मनोरंजन का
ज़बरदस्त साधन बन गया। 

ब्रिटिश औद्योगिक मज़दूरों को छुट्टी के दिनों में समुद्र किनारे
जाने की सलाह दी जाती थी जिससे वे खुली धूप और स्वच्छ
हवा का आनंद ले सकें। 1883 में ब्लैकपूल स्थित समुद्र तट
पर सैर-सपाटे के लिए आने वालों की संख्या 10 लाख से
ज़्यादा थी जो 1939 तक 70 लाख से ऊपर जा चुकी थी।

।@ 3 शहर में राजनीति ।

1886 में कड़ाके की सर्दी के दिनों में चारदीवारी के बाहर काम करना
असंभव हो गया तो लंदन के ग़रीब दंगों पर उतारू हो गए। उनकी माँग थी
कि उन्हें भयानक ग़रीबी से आजादी दिलाई जाए। डेप्टफोर्ड से लंदन की ओर
बढ़े चले आ रहे 10,000 लोगों की भीड़ से भयभीत दुकानदारों ने अपनी
दुकानें बंद कर दीं। जुलूस को तितर-बितर करने के लिए पुलिस बुलाई गई।
इसी तरह का दंगा 1887 के आखिरी महीनों में भी हुआ। इस बार पुलिस
ने ज़्यादा सख्ती दिखाई। इस पुलिस कार्रवाई को नवंबर 1887 के खूनी रविवार
के नाम से याद किया जाता है।

दो साल बाद लंदन के हज़ारों गोदी कामगारों ने हड़ताल कर दी और शहर
भर में जुलूस निकाले। एक लेखक के अनुसार, ' हज़ारों हड़ताली शहर भर
में जुलूस निकाल रहे थे लेकिन न तो किसी की जेब कटी और न कोई
खिड़की टूटी...।' 12 दिन तक चली इस हड़ताल में मज़दूरों की माँग थी कि
गोदी कामगारों की यूनियन को मान्यता दी जाए।


इन उदाहरणों से आप अच्छी तरह समझ सकते हैं कि शहर में बहुत सारे
लोगों को एक साथ राजनीतिक कार्रवाइयों में खींचा जा सकता था। इस प्रकार
शहर की विशाल जनसंख्या एक अवसर भी थी और एक खतरा भी। शहरों
में विद्रोह की आशंकाओं को कम करने औ शहरों को सुंदर बनाने के लिए
सरकारी तंत्र ने हर संभव उपाय किए हैं। इस बात को पेरिस के बारे में दिए
गए उदाहरणों से समझा जा सकता है।


।@ 4 औपनिवेशिक भारत के शहर ।
पश्चिमी यूरोपीय शहरों के विपरीत उनन्‍नीसवीं सदी में हमारे शहर इतनी तेज़ी
से नहीं फैले। औपनिवेशिक शासन के दौरान भारत में शहरीकरण की रफ़्तार
धीमी ही रही। बीसवीं सदी की शुरुआत में हमारे देश के केवल 11 प्रतिशत
लोग शहरों में रहते थे। इस शहरी आबादी में से भी बहुत बड़ी संख्या तीन
विशाल प्रेसीडेंसी शहरों में रहती थी। ये बहुउपयोगी किस्म के शहर थे।
उनमें बड़े-बडे बंदरगाह थे, वेयरहाउस थे, घर व दफ़्तर थे, सेना की छावनियाँ
थीं ओर शैक्षणिक संस्थान, संग्रहालय व पुस्तकालय थे। बंबई भारत का एक
प्रमुख शहर था। उन्‍नीसवीं सदी के आखिरी सालों से बंबई तेज़ी से फेलने
लगा था। 1872 में उसकी आबादी 6,44,405 थी जो 1941 में 15,00,000
तक पहुँच चुकी थी।
आइए, देखऐं  बंबई का विकास कैसे हुआ।

 

।@ 4.1 बंबई: भारत का सबसे महत्त्वपूर्ण शहर?।
सत्रहवीं शताब्दी में बंबई सात टापुओं का समूह था ओर उस पर पुर्तगालियों
का नियंत्रण था। 1661 में ब्रिटेन के राजा चार्ल्स द्वितीय का विवाह पुर्तगाल
की राजकुमारी से हुआ तो ये टापू अंग्रेज़ों के हाथों में चले गए। इसके बाद
ईस्ट इंडिया कंपनी ने भी पश्चिमी भारत के अपने सबसे मुख्य बंदरगाह सूरत
से अपना मुख्यालय बंबई में क़ायम कर लिया।

शुरू-शुरू में बंबई का महत्त्व गुजरात से आने वाले कपडे़ के निर्यात के लिए
ही ज़्यादा था। उन्‍नीसवीं सदी में बाद के सालों के दौरान बंबई एक बंदरगाह
के रूप में विकसित होने लगा जहाँ से कपास और अफ़ीम जेसे कच्चे माल
बडी तादाद में रवाना किए जा सकते थे। धीरे-धीरे यह पश्चिमी भारत का
एक महत्वपूर्ण प्रशासकीय केंद्र भी बन गया। सदी के आखिर तक आते-आते
बंबई देश का एक बड़ा ओद्योगिक केंद्र बन चुका था।

।@ 4.2 शहर में रोज़गार।
अंग्रेज-मराठा युद्ध में मराठों कै हार के बाद 1819 में बंबई को बंबई प्रसीडेंसी
की राजधानी घेषित कर दिया गया। इसके बाद शहर तेज़ी से फैलने लगा।
कपास और अफ़ीम के बढ़ते व्यापार के चलते न केवल बहुत सारे व्यापारी और
महाजन बल्कि तरह-तरह के कारीगर ओर दुकानदार भी बंबई में आकर बसने
लगे। कपड़ा मिलें खुलने के बाद ओर भी ज़्यादा संख्या में लोग शहर की तरफ़
रुख करने लगे। 
बंबई में पहली सूती कपड़ा मिल 1854 में स्थापित की गई थी। 1921 में
वहाँ ऐसी 85 कपड़ा मिलें खुल चुकी थीं जिनमें 1,46,000 मज़दूर काम
करते थे। 1881 से 1931 के बीच बंबई में रहने वालों में से लगभग एक
चोथाई ही ऐसे थे जिनका जन्म बंबई में हुआ था। बाक़ी निवासी बाहर से
आकर वहाँ बसे थे। पास में ही स्थित रत्नागिरी ज़िले के बहुत सारे लोग
कपड़ा मिलों में काम करने के लिए बंबई आ रहे थे।

1919 से 1926 के बीच मिलों में काम करने वाले मज़दूरों में ओरतों की
संख्या 23 प्रतिशत थी। इसके बाद कामकाजी आबादी में उनकी संख्या
लगातार गिरती चली गई और आखिर में उनका हिस्सा केवल 10 प्रतिशत
पर सिमट कर रह गया। तीस के दशक के आखिर तक औरतों के काम या तो
मशीनों से किए जाने लगे थे या उनके काम पुरुष मज़दूरों को सौंपे जाने लगे।

बीसवीं सदी के बहुत साल बीत जाने के बाद भी भारत के समुद्री व्यापार
पर बंबई का ही दबदबा बना हुआ था। बंबई शहर दो प्रमुख रेलवे नेटवर्कों
का जंक्शन या मिलन बिंदु था। रेलवे के कारण शहर में आने वालों को और
सुविधा महसूस होने लगी। उदाहरण के लिए, 1888-89 में कच्छ के सूखे
इलाक़ों में पडे़ अकाल के कारण असंख्य लोग बंबई आ गए। आप्रवासियों
की इस बाढ से प्रशासनिक दायरों में बेचेनी ओर भय पेदा होने लगा था।
1898 में प्लेग की महामारी के कारण जब लोगों के रेले के रेले बंबई में आने
लगे तो ज़िला प्रशासन ने लोगों को वापस भेजना शुरू कर दिया। 1901 तक
लगभग 30,000 लोगों को उनके मूल स्थानों पर वापस भेजा जा चुका था।

।@ 4.3 आवास और पड़ोस।
बंबई भीड़-भाड़ वाला शहर था। 1840 के दशक में लंदन का क्षेत्रफल प्रति
व्यक्ति 155 वर्ग गज़ था जबकि बंबई का प्रति व्यक्ति क्षेत्रफल केवल 9.5
वर्ग गज़ था। 1872 में लंदन में प्रति मकान औसतन 8 आदमी रहते थे
जबकि बंबई में प्रति मकान 20 आदमी थे। शुरू से ही बंबई किसी
योजना के अनुसार विकसित नहीं हुआ। मकानों के बीच में ही
बाग़-बग़ीचे फैले हुए थे। फ़ोर्ट एरिया में ऐसी स्थिति कुछ ज़्यादा ही
दिखाई देती थी। सन्‌ 1800 के आसपास बंबई फ़ोर्ट एरिया शहर का केंद्र
था ओर दो हिस्सों में बँटा हुआ था। एक हिस्से में 'नेटिव' रहते थे और
दूसरे हिस्से में यूरोपीय या 'गोरे' रहा करते थे। फ़ोर्ट आबादी के उत्तर
में एक यूरोपीय उपनगर और औद्योगिक पट्टी भी विकसित होने लगी
थी। दक्षिण में भी इसी तरह की उपनगरीय आबादी और एक छावनी
थी। यह नस्ली विभाजन तीनों प्रेसीडेंसी शहरों में दिखाई देता था।

शहर के तीव्र और अनियोजित विस्तार के कारण 1850 के दशक तक
शहर में आवास ओर जलापूर्ति की समस्या बहुत बढ़ चुकी थी। कपड़ा
मिलों के चालू होने के बाद तो बंबई के आवासीय इलाक़ों पर दबाव
और बढ़ गया था।




यूरोपीय अमीरों और अफ़सरों की तरह अमीर पारसी, मुसलमान ओर ऊँची
जाति के व्यापारी व उद्योगपति भी लंबे-चौड़े बंगलों में रहते थे। इसके
विपरीत बंबई की 70 फीसदी जनता घनी आबादी वाली चॉलों में रहती थी।
मज़दूरों को काम पर पैदल जाना पड़ता था इसलिए 90 प्रतिशत मिल मज़दूर
गिरनगाँव नामक 'मिल गाँव' में रहते थे जो मिलों से बमुश्किल 15 मिनट के
फासले पर पड़ता था।

बंबई की चॉल बहुमंजिला इमारतें होती थीं। शहर के 'नेटिव' हिस्से में इस तरह
की इमारतें कम से कम 1860 के दशक से तो बनने ही लगी थीं। लंदन के
टेनेमेंट्स की तरह ये मकान भी मोटे तौर पर निजी संपत्ति होते थे। बाहर से आने
वालों की आवासीय ज़रूरतों को पूरा करने के लिए व्यापारी, महाजन और भवन
निर्माता ठेकेदार इस तरह की इमारतें बनवाते थे। प्रत्येक चॉल में कमरों की क़तारें
होती थीं। कमरों के लिए अलग-अलग शौचालय नहीं बनाए जाते थे।

एक टेनेमेंट में एक साथ कई परिवार रह सकते थे। 1901 की जनगणना में
बताया गया था कि 'टापू की आबादी का बहुत बड़ा हिस्सा यानी कुल
आबादी का 80 प्रतिशत एक कमरे वाले टेनेमेंट्स में रहता है; हर कमरे में
औसतन 4 से 5 आदमी रहते हैं ...।' कमरों का भाड़ा बहुत ऊँचा था इसलिए
कई मज़दूर मिलकर एक ले लेते थे। वे या तो अपने रिश्तेदारों के साथ
या अपनी ही जात-बिरादरी के मज़दूरों के साथ रहना पसंद करते थे। 'गंदे
गटर, नालियाँ, भैंसों के तबेलों इत्यादि के नज़दीक होने के कारण' कमरों की
खिड़कियाँ बंद ही रहती थीं चाहे मौसम कितना भी आर्द्र क्‍यों न हो। पानी
की समस्या हमेशा रहती थी। नलके पर अपनी बारी के चक्कर में लोग सुबह
को अकसर झगड़ बैठते थे लेकिन प्रेक्षकों का कहना है कि फिर भी उनके
घर साफ़ रहते थे । 
घर के भीतर जगह की कमी के कारण खाना पकाने, कपड़े धोने और सोने
आदि के लिए सड़कों और पास-पड़ोस के खाली स्थानों का भी इस्तेमाल किया
जाता था। जहाँ खाली जगह मिलती थी, शराब की दुकानें और अखाड़े खुल
जाते थे। सड़कों का प्रयोग विभिन्‍न प्रकार की मनोरंजन संबंधी गतिविधियों के
लिए भी किया जाता था। बीसवीं शताब्दी के शुरुआती दिनों को याद करते हुए
पार्वतीबाई भोर ने बताया : 'हमारी चार चॉलों के बीच एक खुला मैदान था।
वहाँ कभी बाज़ीगर, कभी मदारी तो कभी कलाबाज़ अपने करतब दिखाने आते
रहते थे। वहीं नंदी बैल को देखने के लिए मजमा जुटता था। में कड़कलक्ष्मी
से बहुत डरती थी। जब वह दो रोटी के लिए खुद अपने बदन पर कोड़े बरसाती
थी तो मेरी रूह काँप जाती थी।' चॉलों में ही रोज़गार, हड़तालों, दंगे और
प्रदर्शनों के बारे में खबरों के लेन-देन का भी काम चलता था।

मिलों के आसपास की बस्तियों में जाति-कुटुंब के मुखिया गाँव प्रधान जैसी
हैसियत रखते थे। कई बार मिल-मज़दूरों का ठेकेदार ही मोहल्ले का नेता भी
होता था। वह विवादों का फ़ैसला करता था, खाने-पीने का इंतज़ाम करता था
और वक्‍़त ज़रूरत क़र्ज़ आदि की भी व्यवस्था करता था। राजनीतिक हालात
के बारे में भी वह महत्वपूर्ण जानकारियाँ लाता था।

'दबे-कुचले वर्गों' के लोगों के लिए तो मकान का इंतजाम करना और भी
मुश्किल था। बहुत सारी चॉलों में मुसलमानों और निचली जाति के लोगों को
नहीं रखा जाता था। उन्हें अकसर नालीदार चादर या पत्तों या बॉस के बने
झोंपड़ों में रहना पड़ता था।

अगर लंदन में नगर योजना का काम सामाजिक क्रांति के भय से शुरू किया
गया था तो बंबई में यह काम प्लेग की महामारी के डर से हाथों में लिया
गया। 1898 में सिटी ऑफ़ बॉम्बे इम्प्रूवमेंट ट्रस्ट की स्थापना की गई और उसे
शहर के बीचोबीच बसे ग़रीबों के मकानों को हटाने का काम सौंपा गया। इस
ट्रस्ट की योजनाओं के कारण 64,000 लोगों को आवासीय सुविधाओं से
हाथ धोना पड़ा। उनमें से केवल 14,000 लोगों को ही मकान दिए गए।
1918 में भाड़ों को तर्कसगत सीमा में रखने के लिए किराया कानून पारित
किया गया लेकिन इसका उलटा असर हुआ। किरायों पर अंकुश लगने के
कारण मकान मालिकों ने मकान किराए पर देना कम कर दिया जिसके कारण
मकानों की भारी क़िल्लत पैदा हो गई।

ज़मीन की कमी के करण शहर के विस्तार से बंबई में हमेशा ही समस्या पैदा
हुई। बंबई शहर जिस तरह विकसित हुआ है उसमें भूमि विकास
परियोजनओं का झहाम हाठ वहा है

।@ 4.4 बंबई में भूमि विकास ।

क्या आप जानते हैं कि बंबई जिन सात टापुओं को मिला कर बनाया गया हे
उन्हें लंबे समय में एक-दूसरे से जोड़ा गया था? इस दिशा में सबसे पहली

 
परियोजना 1784 में शुरू की गई थी। बंबई के गवर्नर
विलियम हॉर्नबी ने उस समय विशाल तटीय दीवार बनाने
के प्रस्ताव पर मंज़ूरी दी ताकि शहर के निचले इलाके़
समुद्र के पानी की चपेट में आने से बच जाएँ।


तब से कई भूमि विकास परियोजनाएँ चलाई जा चुकी हैं।
उन्‍नीसवीं सदी के मध्य में व्यावसायिक उद्देश्यों के लिए
और ज़्यादा ज़मीन की ज़रूरत पेदा हुई तो सरकार और
निजी कंपनियों, दोनों की ओर से कई नयी योजनाएँ तैयार
की गई ताकि और ज़्यादा समुद्री भूमि को इस्तेमाल के
योग्य बनाया जा सके। निजी कंपनियाँ भी जोखिम उठाने
के लिए तैयार थीं। 1864 में मालाबार हिल से कोलाबा
के आखिरी छोर तक के पश्चिमी तट को विकसित करने
का ठेका बैक बे रिक्लेमेशन कंपनी को मिला। भूमि
विकास के लिए अकसर बंबई के आसपास के पहाड़ी
इलाक़ों को भी सपाट किया जाता था। भारी लागत के
कारण 1870 तक ज़्यादातर निजी कंपनियाँ बंद हो चुकी थीं लेकिन तब तक
शहर का क्षेत्रफल 22 वर्ग किलोमीटर तक पहुँच चुका था। बीसवीं सदी में
जिस प्रकार आबादी तेज़ी से बढ़ती रही, ज़मीन के हर टुकडे़ को घेर लिया
गया और ज़्यादा से ज़्यादा समुद्री ज़मीन को विकसित किया जाने लगा।


एक सफल भूमि विकास परियोजना बॉम्बे पोर्ट ट्रस्ट के अंतर्गत शुरू की गई।
ट्रस्ट ने 1914 से 1918 के बीच एक सूखी गोदी का निर्माण किया और उसकी
खुदाई से जो मिट्टी निकली उसका इस्तेमाल करके 22 एकड़ का बालार्ड एस्टेट
बना डाला। इसके बाद बंबई का मशहूर मरीन ड्राइव बनाया गया।

।@ 4.5 सपनों का शहर बंबई : सिनेमा और संस्कृति
की दुनिया ।

भला कौन होगा जो बंबई का जिक्र करे पर उसके फ़िल्म उद्योग की चर्चा
न करे? यहाँ की बेहिसाब भीड़ और कठिन जीवनस्थितियों के बावजूद बहुतों
के लिए बंबई 'मायापुरी' ही है - रूपहले सपनों का शहर।
बंबई की बहुत सारी फ़िल्में शहर में आने वाले आप्रवासियों ओर उनके दैनिक
जीवन में पेश आने वाली मुश्किलों के बारे में ही हैं। बंबई फ़िल्म उद्योग के
कई लोकप्रिय गीत शहर के अंतर्विरोधी आयामों को उजागर करते हैं। फिल्म
सीआईडी (1956) में नायक का दोस्त गाता है, 'ऐ दिल है मुश्किल जीना
यहाँ, जरा हटके, जरा बचके, ये हैबॉम्बे मेरी जान।' फ़िल्म गेस्ट हाउस
(1959 ) में मोहभंग की आवाज़ सुनाई देती है, 'जिसका जूता, उसी के सर,
दिल है छोटा बड़ा शहर, अरे वाह रे वाह तेरी बंबई। '
 

 

 
 
बंबई फ़िल्म उद्योग सबसे पहले कब सामने आया? हरीशचंद्र सखाराम
भाटवाडेकर ने 1896 में बंबई के हैंगिंग गार्डंस में हुए कुश्ती के एक
मुक़ाबले के एक दृश्य को कैमरे में उतारा था। यही भारत की पहली मूवी
यानी चलचित्र था। कुछ समय बाद दादा साहेब फाल्के ने राजा हरीशचंद्
(1913) फ़िल्म बनाई। इसके बाद तो बंबई का फ़िल्म उद्योग आगे ही बढ़ता
गया। 1925 तक बंबई भारत की फ़िल्म राजधानी बन चुका था। वहाँ पूरे देश
के दर्शकों के लिए फ़िल्मों का निर्माण होता था। 1947 में लगभग 50 फ़िल्में
बनीं जिन पर 75.6 करोड़ रुपए की लागत आई थी। 1987 तक आते-आते
फ़िल्म उद्योग में काम करने वालों की संख्या 5,20,000 तक जा चुकी थी।

फ़िल्म उद्योग में काम करने वाले भी ज़्यादातर लाहौर, कलकत्ता, मद्रास आदि
दूसरे शहरों से आए थे। इतनी सारी जगहों से आए लोगों के कारण ही फ़िल्म
उद्योग का ऐसा राष्ट्रीय स्वरूप बना था। लाहोर से आए लोगों ने हिंदी फ़िल्म
उद्योग के विकास में काफ़ी महत्वपूर्ण भूमिका अदा की। इस्मत चुग़ताई और
साअदत हसन मंटो जैसे बहुत सारे विख्यात कलाकार और लेखक हिंदी
सिनेमा से जुडे़ हुए थे।

खुद बंबइया फ़िल्मों ने भी शहर को सपने और हक़ीक़त, झोपड़पट्‌टी और
दमकते बंगलों को दुनिया वाली मिली-जुली छवि देने में अहम भूमिका अदा
की है।

।@. 5 शहर और पर्यावरण की चुनौती ।

जहाँ भी शहर फैले हैं, पारिस्थितिकी ओर पर्यावरण को नुकसान पहुँचा है।
कारखानों, मकानों और अन्य संस्थानों के लिए ज़मीन की ज़रूरत को पूरा करने
के वास्ते प्राकृतिक आयामों को काट-छाँट कर समतल किया गया है। शहरों में
पैदा होने वाले बेहिसाब कचरे और गंदगी से पानी और हवा प्रदूषित हुई है
जबकि शहरी बाशिंदों को दिन-रात भारी शोर में जीना पड़ता हे, सो अलग।

उनन्‍नीसवीं शताब्दी के इंग्लैंड के घरों ओर कारखानों में कोयले के बड़े पैमाने
पर इस्तेमाल से गंभीर समस्याएँ पैदा हो गई थीं। लीड्स, ब्रैडफोर्ड और
मैनचेस्टर जैसे ओद्योगिक शहरों में कारखानों की सैकड़ों चिमनियाँ बेहिसाब
काला धुआँ फेंकती रहती थीं। लोग मज़ाक में कहने लगे थे कि थोडे़ दिन
बाद इन शहरों के लोग यही मानने लगेंगे कि आसमान मटमैला होता है और
पेड़-पौधे काले होते हैं! दुकानदार, मकानमालिक और तमाम लोग इस बात
से परेशान रहने लगे थे कि उनके शहरों पर स्याह कोहरा छाया रहता हे
जिससे लोगों को जल्दी गुस्सा आ जाता हे, धुएँ से जुड़ी बीमारियाँ फैलती
हैं ओर कपडे़ सदा गंदे रहते हैं।

जब लोगों ने पहली बार साफ़ हवा के लिए मुहिम छेडी तो सबसे पहले इस
समस्या से निपटने के लिए क़ानूनी रास्तों को आज़माने का प्रयास किया गया।
यह काम आसान नहीं था क्‍योंकि कारखानों ओर भाष इंजनों के मालिक
 

अपनी मशीनों में सुधार के लिए पैसा खर्च करने को क़तई तैयार नहीं थे।
1840 के दशक तक डर्बी, लीड्स और मैनचेस्टर जेसे कुछ शहरों में धुएँ
पर क़ाबू पाने के लिए क़ानून बनाए जा चुके थे। लेकिन धुए को मापना या
उस पर कडी नज़र रखना बहुत मुश्किल था। कारखाना मालिकों ने अपनी
मशीनों में मामूली फेरबदल ही किए जिससे धुए की तादाद पर कोई फ़र्क
पड़ने वाला नहीं था। 1847 और 1853 के धुआँ नियंत्रण क़ानून अपने
मक़सद में नाकाम हो चुके थे।

कलकत्ता का भी वायु प्रदूषण का पुराना इतिहास रहा है। यहाँ के लोग बारहों
महीने धुएँ भरी मटमैली हवा में साँस लेते थे। जाड़ों में तो समस्या ओर गंभीर
हो जाती थी। क्योंकि कलकत्ता दलदली ज़मीन पर बसा था इसलिए वहाँ ज़्यादा
कोहरा पैदा होता था जो धुएँ के साथ मिलकर काली धुंध पैदा कर देता था।
शहर में भारी वायु प्रदूषण के पीछे इस बात का काफी हाथ था कि वहाँ बहुत
बड़ी आबादी गोबर के उपलों और लकड़ी के ईंधन पर ही आश्रित थी। परंतु
प्रदूषण का इससे भी बड़ा स्रोत तो वे कारखाने और प्रतिष्ठान थे जिनमें कोयले
से चलने वाले वाष्प इंजनों का इस्तेमाल किया जाता था।

औपनिवेशिक अधिकारियों ने शुरू-शुरू में दुर्गंध पैदा करने वाले स्थानों की
सफ़ाई का इरादा बनाया लेकिन 1855 में शुरू हुई रेलवे लाइन ने तो एक ओर
खतरनाक प्रदूषक तत्व - रानीगंज से आने वाला कोयला - भी सामने ला
दिया। भारतीय कोयले में राख ज़्यादा निकलती है जिसकी वजह से यह
समस्या वेसे भी गंभीर दिखाई देती थी। गंदे कारखानों को शहर से बाहर
निकाल फेंकने के लिए कई याचिकाएँ दी गई लेकिन उनका कोई नतीजा
नहीं निकला। फिर भी, कलकत्ता भारत का पहला शहर था जहाँ 1863 में
धुआँ निरोधक क़ानून पारित किया गया था।

1920 में टॉलीगंज की चावल मिलों में कोयले की बजाय धान की भूसी
जलाई जाने लगी जिसके कारण आसपास के लोगों ने शिकायत की कि,
'हवा में कालिख भरी रहती है जो सुबह से शाम तक बरसती रहती है, और
यहाँ रहना तो नामुमकिन है।' बंगाल स्मोक नुइसेंस कमीशन (बंगाल धुआँ
निरोधक आयोग) के निरीक्षकों ने आखिरकार औद्योगिक धुएँ पर क़ाबू पा
लिया। लेकिन घरेलू धुएँ पर लगाम कसना अभी भी मुश्किल था।

 

 

।@ निष्कर्ष ।
तमाम समस्याओं के बावजूद शहर ऐसे लोगों को हमेशा आकर्षित करते रहे
हैं जो आज़ादी और नए मौक़ों की चाह रखते हैं। यहाँ तक कि दुर्गाचरण के
उपन्यास में जिसका ज़िक्र अध्याय के शुरू में हुआ था, देवताओं को भी
अपना स्वर्ग अधूरा-सा लगने लगता है। कलकत्ता की अपनी सैर में उन्होंने
जो कुछ देखा ओर अनुभव किया था वह उन्हें अपने स्वर्ग में भी नहीं दिखाई
देता था। उपन्यास के देवताओं को शहरी जीवन के जिन आयामों के बारे में
सबसे ज़्यादा बेचेनी थी वे उन लाखों लोगों के लिए सामाजिक ओर आर्थिक
गतिशीलता के नए झरोखों की निशानी थे जिन्होंने शहरों को ही अपना घर
बना लिया था।


 

