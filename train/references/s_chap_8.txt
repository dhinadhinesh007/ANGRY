ज्यों-ज्यों पाठक कहानी में घुसते गए और काल्पनिक किरदारों से उनका रिश्ता बनता गया, त्यों-त्यों प्रेम और विवाह तथा स्त्री-पुरुष-संबंध आदि के बारे में वे अलग तरह से सोचने लगे।
इनके पाठकों में इंग्लैंड और फ्रांस के पारंपरिक भद्र समाज के अलावा दुकानदार व मुंशी वर्ग के लोग भी शामिल हो गए।
अठारहवीं सदी के पहले हिस्से में लिख रहे उपन्यासकार हेनरी फ़ील्डिंग ने दावा किया कि उन्होंने 'अपने लिए एक अलग साम्राज्य खुद बनाया है' जहाँ उन्हीं के बनाए क़ानून चलते हैं।
वॉल्टर स्कॉट ने स्कॉट लोकगीतों को याद और जमा करके स्कॉट वंशावली व उनकी लड़ाइयों के इतिहास पर लिखे अपने उपन्यासों में उनका उपयोग किया। 
दूसरी तरफ़ ख़तूती या पत्रात्मक उपन्यासों में निजी पत्रों को आधार बनाया गया। 
अठारहवीं सदी में लिखे गए सैमुएल रिचर्डसन के उपन्यास पामेला में पूरी कहानी प्रेमियों के आपसी ख़तों के ज़रिए कही गई है।
हेनरी फ़ील्डिंग का टॉम जोन्स (1749) छ: खंडों में प्रकाशित हुआ और हर खंड की क़ीमत तीन शिलिंग थीं, जो कि एक औसत मज़दूर के हफ़्ते-भर की कमाई होती थी।
तकनीकी सुधार से भी छपाई के ख़र्चे में कमी आई और मार्केटिंग के नए तरीक़ों से किताबों की बिक्री बढ़ी।
उपन्यासों में रची जा रही दुनिया विश्वसनीय और दिलचस्प थी, और सच लगती थी।
देहाती इलाक़ों में लोग अकसर इकट्ठा होकर उपन्यासों को बड़े ग़ौर से किसी एक को पढ़ते हुए सुनते देखे जा सकते थे।
चार्ल्स डिकेन्स के उपन्यास पिकविक पेपर्स का 1836 में एक पत्रिका में धारावाहिक रूप में छपना एक महत्त्वपूर्ण घटना थी।
उनके उपन्यास हार्ड टाइम्स (1854) में वर्णित कोकटाउन एक उदास काल्पनिक औद्योगिक शहर है, जहाँ मशीनों की भरमार है, धुआँ उगलती चिमनियाँ हैं, प्रदूषण से स्याह पड़ी नदियाँ हैं, और मकान सब एक-से।
डिकेन्स ने न केवल लाभ के लोभ की आलोचना की बल्कि उन विचारों को भी आड़े हाथों लिया जो इनसानों को महज़ उत्पादन का औज़ार मानते हैं।
उनका ओलिवर टि्वस्ट (1838) एक ऐसे अनाथ की कहानी कहता है, जिसे छोटे-मोटे अपराधियों और भिखारियों की दुनिया में रहना पड़ा।
एक युवा खनिक की ज़िंदगी पर लिखित एमिली ज़ोला का जर्मिनल (1885) खदान मज़दूरों के शोचनीय हालात का जायज़ा लेता है।
मिसाल के तौर पर उन्‍नीसवीं सदी के उपन्यासकार टाॅमस हार्डी ने इंग्लैंड, के तेज़ी से ग़ायब होते देहाती समुदायों के बारे में लिखा।
यह कहानी माइकल हेंचर्ड की है, जो पहले अनाज का व्यापारी होता है, और फिर कैस्टरब्रिज नामक देहाती शहर का मेयर बनने में सफल हो जाता है।
उपन्यास आम लोगों, जनसाधारण, की भाषा का इस्तेमाल करता है।
जेन ऑस्टिन के उपन्‍यासों में हमें उन्‍नीसवीं सदी के ब्रिटेन के ग्रामीण कुलीन समाज की झाँकी मिलती है।
जेन ऑस्टिन के उपन्यास प्राइड एंड प्रेज्युडिस की पहली पंक्ति देखें: 'यह एक सर्वस्वीकृत सत्य है कि कोई अकेला आदमी अगर मालदार है तो उसे एक अदद बीवी की तलाश होगी।'
शारलॉट ब्रॉण्ट की 1847 में प्रकाशित जेन आयर में युवती जेन को आज़ाद-ख़याल और दृढ़ व्यक्तित्व वाला दिखाया गया है।
यद्यपि उस दौर की महिलाओं को खामोश और शालीन रहने का संस्कार दिया जाता था, लेकिन जेन दस साल की उम्र में ही बड़ों के पाखंड का मुँहतोड़ जवाब देकर चौंका देती है।
इस विधा की किताबों में आर.एल. स्टीवेंसन की ट्रेज़र आइलैंड (1883) और रडयार्ड किपलिंग की जंगल बुक (1894) बहुत मशहूर हुईं।
हेलेन हंट जैक्सन कृत रमोना (1884) और सूज़न कूलिज के छद्म नाम से लिखने वाली सारा चौंसी वूल्ज़ी की सीरीज़ हाट केटी डिड (1872) ने काफ़ी नाम कमाया।
डैनियल डेफ़ो कृत रॉबिंसन क्रूसो (1719) का नायक साहसिक यात्री होने के साथ-साथ दास-व्यापारी है।
मिसाल के तौर पर बाणभट्‌ट ने सातवीं सदी में संस्कृत में कादम्बरी लिखी थी।
मराठी का पहला उपन्यास बाबा पद्मणजी का यमुना पर्यटन (1857) था, जिसमें विधवाओं की दुर्दशा को आधार बनाकर सीधी-सादी कहानी बुनी गई थी। 
इसके बाद लक्ष्मण मोरेश्वर हाल्बे कृत मुक्तमाला (1861) आया।
मिसाल के तौर पर मालाबर के उप-न्यायाधीश , ओ. चंदू मेनन ने बेंजामिन डिज़्रायली के उपन्यास हेनरीएटा टेम्पल का मलयालम में तर्जुमा (अनुवाद) करने की कोशिश की।
लेकिन उन्हें जल्दी ही महसूस हुआ कि केरल के उनके पाठ अंग्रेज़ी उपन्यासों के चरित्रों के रहन-सहन, उनके कपड़ों, उनकी बोलचाल, उनके रस्मो-रिवाज से वाकिफ़ नहीं थे।
इंदुलेखा (1889) नामक यह मज़ेदार उपन्यास मलयालम का पहला आधुनिक उपन्यास माना गया।
काण्डुकुरी वीरेशलिंगम (1848-1919) ने ओलिवर गोल्डस्मिथ के विकार ऑफ़ बेकफ़ील्ड का तेलुगू अनुवाद शुरू किया पर उन्होंने भी वैसे ही कारणों से यह योजना त्याग दी और फिर 1878 में राजशेखर चरितमू लिखा।
उत्तर में आधुनिक हिंदी साहित्य के पुरोधा, भारतेन्दु हरिश्चंद्र, ने अपनी मंडली के कवियों व लेखकों को दूसरी भाषाओं में पुनर्रचना और अनुवाद करने को उत्साहित किया।
उनकी प्रेरणा से कई सारे उपन्यास अंग्रेज़ी या बंगाली से हिंदी में या तो अनूदित हुए या रूपांतरित, लेकिन हिंदी का पहला उपन्यास लिखने का श्रेय दिल्‍ली के श्रीनिवास दास को जाता है।
परीक्षा-गुरु (1882) नामक इस उपन्यास में खुशहाल परिवारों के युवाओं को बुरी संग-सोहबत के नैतिक खतरों से आगाह किया गया।
उपन्यास पाठक को जीने के 'सही तरीक़े' बताता है, और हर 'विवेकवान' इनसान से यह उम्मीद करता है कि वे समाज-चतुर और व्यावहारिक बनें पर साथ ही अपनी संस्कृति और परंपरा में जमे रहकर इज़्ज़त और गरिमा की ज़िंदगी जिएँ।
हिंदी उपन्यास का पाठक-वर्ग देवकी नंदन खत्री के लेखन से पैदा हुआ।
प्रेमचंद के लेखन के साथ हिंदी उपन्यास में उत्कृष्टता आई।
कई आलोचक मानते हैं कि 1916 में प्रकाशित उनके उपन्यास सेवासदन ने हिंदी उपन्यास को फ़ंतासी, उपदेश और सरल मनोरंजन के दायरे से उठाकर आम लोगों की ज़िंदगी और सामाजिक सरोकारों पर विचारनेवाली विधा बना दिया।
कलकत्ता का पुराना व्यापारी कुलीन वर्ग संगीत और नृत्य सभाओं और काव्य-प्रतियोगिताओं को संरक्षण देता।
इसके बरक्स नए भद्रलोक को उपन्यास की दुनिया ज़्यादा रास आई, उन्हें एकांत में पढ़ना ज़्यादा भाया, कभी-कभार समूह में भी उपन्यास पढ़े जाते थे।
जब बंकिम ने अपने पहले उपन्यास, दुर्गेशनंदिनी (1865) का ऐसे ही एक समूह में पाठ किया तो सभा ने दाँतों तले उँगली दबा ली कि बंगाली गद्य ने कितनी जल्दी ऐसी उत्कृष्टता हासिल कर ली थी।
शुरू-शुरू में बंगाली उपन्यासों में शहरी जीवन की तर्ज़ पर बोलचाल की शैली का इस्तेमाल हुआ।
यह शैली जल्द ही बदल गई - बंकिम की भाषा संस्कृतनिष्ठ थी पर उसमें बोलियों का भी पुट था।
औपनिवेशिक सरकार को उपन्यासों में देसी जीवन व रीति-रिवाज से जुड़ी जानकारी का बहुमूल्य स्रोत नज़र आया।
उन्हें पढ़कर लोगों के पहनावे-ओढ़ावे, पूजा-पाठ, उनके विश्वास और आचार आदि के बारे में सहज पता चल सकता था।
प्राचीन काल का महिमा-गायन करके इन कृतियों ने अपने पाठकों में राष्ट्रीय गौरव की भावना का संचार किया।
इस प्रकार उपन्यास के ज़रिए लोग यह जान पाए कि उनके इलाक़े के ही लोग उनकी भाषा किस तरह अलग ढंग से बोलते हैं।
पर यह भी तय है उनमें दुनिया की असलियत वैसी ही नहीं दिखाई जाती थी, जैसी वह वाक़ई है।
चंदू मेनन की इंदुलेखा के रूप में जिस पात्र का सृजन किया, उस अपूर्व सुंदरी में कई अद्भुत बोद्धिक और कलात्मक प्रतिभाएँ थीं, और वह संस्कृत व अंग्रेज़ी पढ़ी हुई थी। 
पश्चिमी कपड़े तो पहनता था, पर साथ ही, नायर रीति के मुताबिक़ लंबी चुटिया भी रखता था।
इंदुलेखा और माधवन जैसे किरदारों ने पाठकों को दिखाया कि कैसे भारतीय और विदेशी जीवन-शैली में आदर्श तालमेल बिठाया जा सकता है।
सचित्र किताबें, दूसरी भाषाओं से अनुवाद, लोकप्रिय गाने, जिन्हें कभी-कभी समसामयिक घटनाओं के आधार पर रचा जाता था, ये सब मनोरंजन के नए साधन थे।
बड़ी-बूढ़ी महिलाएँ जो आमतौर पर पढ़ी-लिखी नहीं थीं, भी लोकप्रिय तमिल उपन्यासों को अपने पोते-पोतियों से बड़ी तल्‍लीनता से सुनती थीं, जो कि दादी-नानी की कहानियों की कहावत का एकदम उलट किस्सा हुआ।
कई उपन्यासों की मूल कथानक- प्रेम-कहानियों-में ऐसी महिलाएँ आती थीं, जो अपने साथी या रिश्ते को स्वयं चुन सकती थीं, या उन्हें अस्वीकार सकती थीं।
रोकेया हुसैन (1880-1932) समाज सुधारक थीं, जिन्होंने विधवा होने के बाद कलकत्ता में एक बालिका विद्यालय की स्थापना की।
उन्होंने अंग्रेज़ी में सुल्ताना ज़ ड्रीम, 1905 (सुल्ताना का स्वप्न) नामक एक व्यंग्यात्मक फ़ंतासी लिखी, जिसमें उस उलट-पुलट भरी दुनिया की बात की गई जहाँ महिलाओं ने पुरुषों की जगह ले ली है।
उनके उपन्यास पद्मराग ने अपनी क़िस्मत का फ़ैसला खुद करके महिलाओं की दशा सुधारने का आह्वान किया।
ईसाई धर्मप्रचारक और बंगाली के शायद पहले उपन्यास करुणा ओ फूलमनीर बिबरण (1852) की लेखिका हाना मूलेन्स अपने पाठकों को बताती हैं कि वे गुप्त रूप से लिखा करती थीं।
बीसवीं सदी में शैलबाला घोष जया इसलिए लिख पाईं क्‍योंकि उन्हें अपने पति का संरक्षण प्राप्त था।
अपने आप धन अर्जित कर अमीर बने नायरों की नयी पीढ़ी नायर महिलाओं के साथ नम्बूदरी ब्राह्मणों के रिश्ते पर आपत्ति जताने लगी। 
उत्तरी केरल की 'निम्न' जाति के लेखक पोथेरी कुंजाम्बु ने 1892 में सरस्वतीविजयम नामक उपन्यास लिखा, जिसमें जाति-दमन की कड़ी निंदा की गई।
अद्वैत मल्ला बर्मन (1914-51) ने तीताश एकटी नदीर नाम (1956) के रूप में तीताश नदी में मछली मारकर जीनेवाले मल्लाहों के जीवन पर एक महाकाव्यात्मक उपन्यास लिखा।
उपन्यास में मल्लाहों के सामुदायिक जीवन का, उनके होली और काली पूजा उत्सवों का, नौका-दौड़, भ्रटियाली गानों, किसानों से उनके रिश्ते, दोस्ती-दुश्मनी और उच्च जातियों के साथ साथ उनकी वैमनस्यता का विशद वर्णन है।
मिसाल के तौर पर वैकोम मुहम्मद बशीर (1908-94) मलयालम में मशहूर होनेवाले शुरुआती मुस्लिम उपन्यासकारों में से एक थे।
भूदेब मुखोपाध्याय (1827-94 ) कृत अँगूरिया बिनिमॉय (1857) बंगाल में लिखा जाने वाला पहला ऐतिहासिक उपन्यास था।
इसके नायक शिवाजी धूर्त और कुटिल औरंगज़ेब से कई बार लोहा लेते हें।
बंकिम का आनंदमठ (1882) मुसलमानों से लड़कर हिंदू साम्राज्य स्थापित करने वाले हिंदू सैन्य-संगठन की कहानी कहता है।
समाज के विभिन्‍न तबक़ों से आते प्रेमचंद के पात्र जनवादी मूल्यों पर आधारित समाज बनाते दिखते हैं।
रंगभूमि का केंद्रीय चरित्र, सूरदास, तथाकथित अछूत जाति का ज्योतिहीन भिखारी हैं।
गोदान (1936) प्रेमचंद की सबसे मशहूर कृति है।
इस उपन्यास में किसान होरी और उसकी बीवी धनिया की कहानी हे।
उपन्यासों ने ऐसे लोगों की कहानियाँ गढ़ीं, जिनके बारे में आमतौर पर शिक्षित व मध्वर्गीय समाज के बीच जानकारी नहीं के बराबर थी।
यह बात भी उतनी ही अहम है कि ताक़तवर और कमज़ोर दोनों तरह के लोगों व संस्कृतियों को साथ लाकर उपन्यास इन समुदायों की प्रकृति के बारे में बहुत सारे सवाल खड़े करता है। 
हम कह सकते हैं कि उपन्यास साझेपन का एक अहसास पैदा करता है और साथ ही अलग-अलग तरह के लोगों, समुदायों और मूल्यों का बोध कराता है।












































































































































